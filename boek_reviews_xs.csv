"label","text"
"1","Crime & summer staat op de cover. Dat zijn woorden die goed bij dit boek passen.  Het is een spannend, erotisch, zinnenprikkelend verhaal om van te genieten in de (na)zomer. De cover laat een vrouw of meisje zien die op een koffer zit. Niet spannend, zou je zeggen. Maar laat deze cover je niet misleiden.  Het boek is niet zo verschrikkelijk spannend dat je niet alleen durft te gaan slapen, maar het is een heerlijk spannend verhaal. Dit verhaal laat je niet los en je wilt verder lezen om het het naadje van de kous te weten. De korte zinnen, zonder poespas zorgen er voor dat het boek gemakkelijk leest. De erotiek die aanwezig is past helemaal in het verhaal en is niet vunzig, maar wel heftig te noemen.  Jessica gaat op onderzoek uit nadat iets vreselijks is gebeurd. Ze zoekt naar antwoorden, maar krijgt alleen maar meer vragen te verwerken; 'Ik wrijf over mijn voorhoofd. Hier begrijp ik helemaal niets van. Wat heeft een camping met een galerie te maken? Het raadsel wordt er alleen maar groter door, en toch moet het een betekenis hebben.'  De personages zijn duidelijk beschreven. Je leert ze gaandeweg het verhaal goed kennen. Met name het personage Danielle wordt steeds duidelijker doordat je haar verhaallijn leest, naast de verhaallijn van Jessica. De verhaallijnen zijn in een ander lettertype gedrukt waardoor je meteen merkt dat de verhaallijn veranderd is van personage. De verhaallijnen komen steeds dichter bij elkaar naarmate je verder leest in het boek.  Ik heb het boek in de tuin gelezen, lekker in de zon. Het verhaal eindigt op een hier bijzonder passende manier; met een knal!"
"0","Door de Hebban Zomerlezenactie kwam ik in het bezit van Martin Michael Driessen's ""De Pelikaan"". Mooie actie, Hebban, bedankt! Helaas vond ik het boek niet sterk: De personages blijven vlak, de emoties nog meer. Dat het dorp klein is, en dat er niets gebeurt, betekent niet dat alle mensen daar dom zijn! Maar die indruk krijg je wel. Ook bevat het boek overbodige opmerkingen. Voorbeeld: er wordt opgemerkt dat de hond te dik wordt, maar dat gegeven verdwijnt in een zwart gat. Er wordt vermeld dat Andrej een afkeer van pelikanen heeft, maar waar die vandaan komt wordt niet toegelicht. Dan dragen die opmerkingen ook niets bij aan het verhaal. Gevoelens worden wel genoemd en beschreven, maar niet voelbaar gemaakt. Het boek wekt geen nieuwsgierigheid, spanning, plezier, droefheid of wat ook op. Zelfs de beschreven oorlog blijft van bordkarton... Jammer want het gegeven is niet onaardig."
"1","Dan Brown neemt ons deze keer mee op reis naar Italië waar Robert Langdon tot zijn schrik ontwaakt in een ziekenhuis in Florence met een wond aan zijn hoofd waarvan hij geen idee heeft hoe hij daar aan komt. Hij is een heel stuk van zijn geheugen kwijt en heeft daardoor ook geen flauw benul van hoe hij in Florence terecht is gekomen. Hij kan zich dan ook niets herinneren van een reis vanuit de VS.  Veel tijd om bij te komen krijgt hij niet want al snel blijkt dat iemand het op hem gemunt heeft. Wanneer een dame opduikt die duidelijk van plan is hem te doden helpt zijn behandeld arts hem om te vluchten. Robert wil heel graag weten waarom men hem om wil brengen en vooral ook wat hij kwijt is uit zijn geheugen en een geweldige puzzeltocht langs bijzondere historische plekken volgt.  Het was weer ouderwets genieten van dit boek. Vele historische feiten en plekken passeren de revue zoals het ""hoort"" in een Dan Brown. Het viel me wel op dat er deze keer veel minder bloed vloeit, maar dat doet gelukkig aan de spanning en het leesplezier niets af. Voor wie de voorgaande boeken van Dan Brown ook gelezen heeft, is het plot wel enigszins voorspelbaar, want een bepaalde twist, die ik verder niet zal noemen om het plezier niet te bederven, komt eigenlijk altijd wel in zijn boeken voor. Ik zeg dit wel met de nadruk op enigszins want er was toch ook nog een heel deel dat mij zeker nog verrast heeft. Wat mij betreft weer een dikke 4 sterren."
"0","Ik vond het boek tegenvallen. Had er veel meer van verwacht. Ik vond dat er verkeerde personen en relaties te ver uitgediept werden en dat komt het verhaal naar mijn idee niet ten goede. Jammer."
"1","Kelly wil gewoon haar leven weer op de rails krijgen. Je wil blijven verder lezen omdat je benieuwd bent naar het einde. Een realistisch verhaal zonder melig gedoe. Vlot geschreven. Een aanrader !"
"0","De achterflaptekst op dit boek, die onder meer een aantal zeer positief gestemde flarden uit recensies van gerenommeerde kranten bevatte, stemde mij in eerste instantie nog wel hoopvol, maar na de eerste pagina’s was daar erg weinig (om niet te zeggen: niets) meer van over. De verbazing groeide. Want ook recensies die ik hier en daar op internet vond, waren over het algemeen zeer positief. Het ontgaat mij echter te enen male wat men aan vindt aan dit boek. Erwin Mortier schrijfstijl deed mij een beetje denken aan die van die andere Belg, Hugo Camps. Die heeft naar mijn idee ook erg de neiging aan mooischrijverij te doen. In zijn korte columns en interviews destijds in Elsevier is dat nog niet zo hinderlijk, maar bij Erwin Mortier begon me het al na een paar pagina’s te irriteren. Mortier begint niet gewoon zijn verhaal te vertellen, maar blijft naar mijn idee hangen in een poging alleen maar monumentale zinnen te schrijven, waardoor het geheel een brij van labyrintische pseudopoëzie wordt waar met de beste wil van de wereld niet doorheen te komen is. Nee, dit was absoluut niet mijn kop thee, wat een flop!"
"1","Waar rook is... is een weergaloos knap gecomponeerde thriller met een ongekende psychologische diepgang."
"0","Jack Irish is weduwnaar, advocaat, part-time speurneus en gokker. Hij houdt zich het liefst op met mannen die er een wat onconventioneel leven op na houden. Zijn vriendin Linda blijkbaar niet, want die heeft als het verhaal begint net een mooie baan in een andere stad aangenomen, en het ziet er naar uit dat ze voorlopig niet terugkomt. Een oude vriend van Jacks vader vraagt hem op een dag om zijn zoon Gary op te sporen. Gary heeft een kapitaal bedrag geleend van zijn vader en is vervolgens verdwenen. Jack komt wel heel eigenaardige zaakjes op het spoor, met een luchtje er aan   Zo te zien aan het verhaal is het leven van iemand die zijn tijd doorbrengt met speuren, gokken en rechtbanken, niet zoveel anders in Australië als in bijvoorbeeld Engeland of Amerika. Jack Irish dwaalt van ontmoeting naar ontmoeting, eet hier eens een hapje, drinkt daar eens een drankje, is ´s avonds thuis heel eenzaam en verricht tussendoor wonderen op het gebied van het gokken op paarden en het vinden van verdwenen mensen. Dit boek is best ´spannend´ te noemen, maar de auteur heeft het volgepropt met korte ontmoetingen in bars en restaurants, waar Jack dan moet luisteren naar verhalen van andere mensen over andere mensen. Die grote hoeveelheid namen maakt het allemaal erg omslachtig en verwarrend. Je weet als lezer namelijk niet welke informatie je moet onthouden en welke je onmiddellijk weer mag vergeten. Daarnaast is het mij in elk geval af en toe volslagen duister waarom Jack bepaalde dingen doet.  Het geheel heeft een beetje een ´ouderwets´ tintje; alsof de auteur een poging heeft gedaan de sfeer van de ´film noir´ op te roepen. Bij mij riep dit echter alleen verwarring op."
"1","Kwaad licht is de Nederlandse titel van het derde boek van thrillerauteur Mikaela Bley (1979) en dat is een rake titel. Want in een kwaad licht komt ze inderdaad te staan, de fictieve Zweedse minister van justitie Louise Bohman. Als haar persvoorlichter dood wordt aangetroffen, wordt er niets dan drek over haar uitgestort. En via haar maakt de lezer deze mediahetze volop mee om met dichtgeknepen keel achter te blijven. Wordt Louise er terecht van verdacht iets met de zaak van doen te hebben of niet? Dat is uiteraard de vraag die door het verhaal heen speelt en wederom is het de even springerige als getormenteerde misdaadjournaliste Ellen Tamm van TV4 die de zaak onderzoekt. Of het ooit terecht kan zijn dat iemand zo belaagd wordt is echter een heel andere kwestie.    Mikaela Bley is een Zweedse auteur wiens thrillers primair psychologisch van aard zijn. Haar serie over Ellen Tamm heeft als eerdere delen Dochter vermist en Donker water. De vertaling van Kwaad licht komt voor rekening van Tineke Jorissen-Wedzinga en Sophie Kuiper, die nergens laten merken met hun tweeën te zijn. Dat Ellen als misdaadverslaggever werkt bij de televisiezender TV4, heeft te maken met het feit dat Bley daar zelf ook voor heeft gewerkt, zij het niet als reporter.    Net als in de vorige delen lopen er in Kwaad licht twee verhaallijnen synchroon. Eentje betreffende de zaak die rondom de minister speelt en eentje die over Ellens privéleven gaat. Tussen beide lijnen lopen een aantal parallellen; overeenkomsten die ervoor zorgen dat de heldin extra gemotiveerd achter de waarheid aangaat.    De toestanden beginnen wanneer Anders Heed, persvoorlichter van de minister van justitie, dood wordt gevonden. Het is niet meteen duidelijk of het zelfmoord of moord was, maar de media opent evengoed de jacht op de plompe minister Bohman. Deze wordt hoe dan ook (mede)verantwoordelijk gehouden voor het ontijdige overlijden van Heed en afgeschilderd als ultieme feeks. Dat is tegen het zere been van Ellen, die besluit voor TV4 een portret van Bohman te maken waarin een heel ander beeld wordt gegeven. Dat blijkt echter niet mee te vallen als ook de politie achter de minister aangaat en deze zich bovendien niet kan herinneren wat er is gebeurd.    Hiernaast wordt ook het persoonlijke verhaal van Ellen, zoals dat in de vorige delen vorm heeft gekregen, vervolgd. De gebeurtenissen uit vooral Donker water hebben ertoe geleid dat Ellen nu wordt gestalkt door een serieus gestoorde vent. Ondertussen gaat het haar ook om andere reden niet zo goed en moet ze vechten om het hoofd boven water te houden. Gelukkig kan ze zich begraven in haar werk en komt er ook steun uit onverwachte hoek.    De stalker is misschien niet zo origineel, maar afdoende dreigend om de lezer al vroeg in het boek de klamme rillingen te bezorgen. Ook wanneer die de vorige delen niet heeft gelezen en de voorgeschiedenis niet kent. Daarmee weet Bley zich aardig te ontworstelen aan de kritiek op haar vorige boeken dat deze niet spannend waren. In Kwaad licht zit de vaart er goed in, is de situatie rond Ellen eng en die rond Louise verbijsterend en geheimzinnig genoeg om de aandacht vast te houden. Soms dikt Bley de zaken wat overdadig aan, maar toch blijft het verhaal boeien en is er redelijk wat actie voor een psychologische thriller. Om dit boek eerder te lezen dan de andere delen is echter onverstandig vanwege spoilers.  Uiteindelijk is Kwaad licht een meeslepende thriller met een tamelijk origineel, op deugdelijke research gebaseerd hoofdverhaal en een lange tijd goed verstopt gebleven onthulling aan het eind. Waarom het boek op de kaft wordt aangekondigd als literaire thriller wordt echter niet duidelijk. Dat zou immers betekenen dat Mikaela Bley op stilistisch gebied iets extra’s heeft te bieden in vergelijking met andere thrillerauteurs, maar dat is niet het geval. Bevlogen is het boek echter wel en hoe dan ook de moeite waard."
"0","Van een goed boek verwacht ik na een stukje lezen (bvb 's avonds voor het slapen gaan, of op de trein) wanneer ik het boek effen opzij leg, ik verder blijf denken aan- , en genieten van het verhaal (noem het een soort betrokkenheid met de personages). In dit verhaal heb ik deze belevenis nooit gevoeld. Ik vind het een oppervlakkig en goedkoop (slecht) verhaal. Wat mij zorgen baart is dat de uitgeverij Hebban refereert met 5 sterren. Dit vind ik ongepast, Ik deel deze mening alvast niet."
"1","Het verhaal gaat over Gangster Anders (een draaideurcrimineel), Per (een receptionist) en Johanna (een voormalig pastor) Met zijn drieen zetten ze een soort bureau op waarbij Anders vuile klusjes opknapt voor andere criminelen. Per en Johanna maken op allerlei manieren misbruik van de naieve gangster. Gangster Anders is niet een van de slimsten en maakt nogal wat fouten in zijn werk. Als hij zich dan ook nog bekeerd moet er een andere weg ingeslagen worden. Ze beginnen een eigen kerk. De kerk van gangster Anders. Ook hier weten de pastor en de recptionist weer misbruik van Anders te maken. Per en Johanna verdienen heel veel geld over de rug van Anders. Uiteindelijk begint het langzaam door te dringen dat veel geld hebben niet perse gelukkig maakt. Uiteindelijk slaan ze met zijn drieen een andere weg in.  Het is een gemakkelijk leesbaar boek, vol met onverwachte absurde wendingen en taalgrapjes. Toch was ik aan het eind wel klaar met dit boek. Op een gegeven moment had ik genoeg van alle grappen en grollen. Ook al zit er achter al die grappen wel een diepere boodschap."
"0","Het zal je maar gebeuren dat je kind wordt vermoord en dat ook andere familieleden worden bedreigd met de dood; het overkwam Lenie en Michael, het huwelijk wankelt daarna, mede door toedoen van ene Manon die het op Michael heeft voorzien. Naarmate de spanning toeneemt en het verleden van Michael steeds meer gaat meespreken snelt heb boek naar een ongeloofwaardig einde.  Ik vond het een zeer matig boek van Loes den Hollander, die toch heeft bewezen veel en veel beter te kunnen, helaas is dit tussendoortje ook een niemendalletje."
"1","'Onverwerkt verleden tijd' -Manja Croiset  Huis Clos, het is beter jong te sterven, dan lang te lijden   Mijn Odyssee een (auto-)biografie en egodocument. In het eerste deel beschrijft Croiset haar herinneringen uit haar vroegste jeugd. Ze is de jongste van drie dochters van de Joodse Paula Kool en Odo Croiset. Paula heeft in de Tweede Wereldoorlog haar hele familie verloren in de Shoah (Holocaust). Odo had Joods bloed en was in de oorlog illegaal drukker van, de destijds eveneens illegale krant, Het Parool. Tijdens de Duitse bezetting werd hij gevangen gezet en belande in het concentratiekamp Sachsenhausen. Paula en Odo gingen een gemengd huwelijk aan, doordat een zwangerschap zich aangekondigd had. Paula is getraumatiseerd en depressief. Op een derde zwangerschap heeft ze niet gerekend en eigenlijk is de kleine Manja niet echt gewenst. De jongste dochter blijkt een pienter meisje, maar blijft altijd, zoveel mogelijk onopgemerkt, in de achterhoede. Dit vooral op school, waar haar angsten zich langzamerhand een weg naar buiten zoeken. Op balletles blinkt ze uit en op school is ze een intelligente en gehoorzame leerling. Thuis voelt Manja dat ze eigenlijk niet gewenst is. Schaamte, angst en onzekerheden komen om de hoek kijken en ze ontbeert de warmte van een liefhebbende moeder. De ouders zijn voor die tijd heel progressief, maar weten niet om te gaan met hun jongste dochter. Paula heeft last van paniekaanvallen en ook Manja krijgt ermee te maken, maar die worden door de artsen niet goed ingeschat. Volgens hen zou het kopieergedrag zijn. Dit leidt er uiteindelijk toe dat ze op zestienjarige leeftijd wordt opgenomen in een psychiatrische kliniek. Een gevoel van onveiligheid wordt gevoed door het strenge regime. In die jaren werd er in het geheel niet spaarzaam omgegaan met het verstrekken van medicatie. Ondanks dat Manja zich niet altijd goed begrepen of bejegend voelt, schemert er in de tekst toch door dat ze veel van haar ouders - beiden hebben een hoge leeftijd behaald - heeft gehouden. Haar vader is altijd haar beschermer geweest. Hij was als 'een onwrikbaar blok graniet', maar ook 'haar rots in de branding' en heeft veel met zijn jongste dochter gepraat. Toch heeft hij gezwegen over het oorlogsverleden van Paula en de Shoah die zijn stempel op haar moeder heeft gedrukt. Bij Manja rijst de vraag waarom zíj in een kliniek opgenomen moest worden en haar moeder niet. Het derde gedeelte van het boek - over de Shoah die nooit voorbij gaat - vertelt op een zeer uitgebreide, maar confronterende wijze over de impact van de Holocaust op 'de tweedegeneratie oorlogsslachtoffers'. De schrijfstijl is heel divers. Fragmentarisch, ook wel als flarden van gedachten, worden de herinneringen beschreven en afgewisseld met poëzie. De verhalende tekst is niet overal coherent, eerder chaotisch en in telegramstijl, maar de essentie is heel duidelijk. De auteur toont zich een ware woordkunstenaar, zo verbastert ze bijvoorbeeld Traumata tot Traumamma enTraupappa. Kernachtige oneliners zijn in de tekst verweven. Cynisme en zelfspot doorspekt de tekst, maar de verdrietige lading blijft duidelijk voelbaar. Zeer gedetailleerd wordt een leven van zeventig jaar beschreven en dat niet alleen.....ook het leed van de jaren daarvoor. Het boek is uitzonderlijk volledig gedocumenteerd, onderbouwd en voorzien van verduidelijkende afbeeldingen. De eenzaamheid, het zich onbegrepen voelen door familie, die haar verwijt haar psychisch ziek zijn te cultiveren, en de wanhoop spatten van de bladzijden af. Het is uitermate beklemmend en het grijpt je bij de strot om te lezen dat er ná de oorlog een nieuwe oorlog kan ontstaan in het hoofd van degene die het aan den lijve heeft meegemaakt, maar ook in het hoofd van de volgende generatie. De Odyssee van Manja Croiset, alleen kwam Odyssee zelf, na zijn omzwervingen veilig weer thuis.  Jan Foudraine (1929-2016) was psychiater en bewerkstelligde met zijn boek Wie is van hout? dat er een andere en meer kritische visie ontstond op de psychiatrie. In de vorige eeuw werd een psychiatrisch patiënt gezien als wandelend ziektebeeld, volgestopt met medicatie en behandeld met elektroshocktherapie. De menselijke benadering van de patiënt was vaak ver te zoeken en Foudraine liet zien een groot voorstander te zijn van een meer individuele benadering, minder hiërarchie in de kliniek, minder medicatie. Deze ommezwaai in denken werd natuurlijk niet direct algemeen goed en bij de 'oude garde' van psychiaters en verpleegkundigen was er weerstand om 'het oude' los te laten. Het heeft de tijd nodig gehad om in te dalen. Gelukkig staat tegenwoordig het individu centraal en niet het ziektebeeld.  Auteur  Manja Croiset (Amsterdam, 5 juli 1946) is een Nederlandse dichteres, schrijfster, voordrachts- en beeldend kunstenares.  Croiset is een dochter van Shoah-overlevenden. Ze is de jongste van drie dochters. Haar moeder Paula Kool (1918-2012) was Joods en verloor haar hele familie. Haar vader Odo Croiset (1915-2011) zat in diverse kampen wegens illegaal drukwerk. Croiset was vanaf haar 6e op balletles bij Nel Roos, de latere Nel Roos-balletacademie. Ze danste voor Unicef in de Jaarbeurshallen in 1960, georganiseerd door Carel Briels. Dit evenement werd rechtstreeks uitgezonden op de tv en draaide tevens in de zomer van1960 in de bioscoop. Na de lagere school bezocht Croiset hetBarlaeus Gymnasium. Ze kwam, als tweedegeneratieslachtoffer, op jonge leeftijd in de psychiatrie terecht. Ze verbleef jaren in psychiatrische inrichtingen. Daarover is ze op haar zestigste gaan publiceren. Ze is negen jaar werkzaam geweest bij het Leidsch Dagblad. Er is een film over haar leven gemaakt door de documentairemaker Willy Lindwer. Deze ging in première op 24 februari 2014 in EYE in Amsterdam, en is op 22 april 2018 vertoond in het Nationaal Holocaust Museum in oprichting in Amsterdam.  De film is opgenomen in het archief van Yad Vashem inclusief de inleidende speeches en twee boeken van de schrijfster in de bibliotheek. De schrijfster heeft de grammaticale vorm onverwerkt verleden tijd ingevoerd, zowel de film als haar boek Mijn leven achter onzichtbare tralies worden hiermee geopend. Eveneens heeft de dichteres met Bloemlezing of rouwkrans en Prozee als synoniem van lyrisch proza de Nederlandse taal verrijkt. De eigen schrijfstijl is benoemd als: idiosyncrasie, medisch jargon. Psychologica. Voortvloeiend uit haar historische boeken, breder dan egodocumenten. Gaandeweg haar loopbaan heeft ze zich ontwikkeld tot woordcartoonist. (Bron: https://nl.wikipedia.org/wiki/Manja_Croiset)  Titel: Mijn Odyssee Auteur: Manja Croiset Pagina's: 352 ISBN: 9789402172560 Uitgeverij Brave New Books Verschenen: februari 2018"
"0","Getwijfeld of ik 2 of 3 sterren moest geven, maar na het lezen van de achterflap en de info over de schrijver toch 2 sterren. De schrijver werd vergeleken met Stephen King en Dean Koontz, maar de beste schrijver mag nog niet in de schaduw staan van deze heren! Dan komt dit boek nog behoorlijk tekort. Het verhaal is op zich best leuk, maar betrekkelijk eenvoudig en makkelijk te doorzien. Er zijn stukken in het boek die uitvoerig worden omschreven en stukken waar heel snel aan voorbij wordt gegaan. De wisseling in tempo komt het verhaal niet ten goede. Spanning heb ik niet mogen ervaren. Ik heb het boek wel uitgelezen, maar ik zou zo 1,2,3 geen nieuw boek van deze schrijver weer kopen. Boek was leuk voor zo tussendoor. Daar is ook alles mee gezegd."
"1","Dit boek heeft, zeker vanuit mijn professionele houding, indruk op mij gemaakt. Je kunt het vanuit zoveel verschillende perspectieven bekijken, analyseren, onderzoeken en uiteindelijk heeft dit boek me keihard geraakt met zijn verhaal.  Een uitgebreidere recensie is terug te lezen op mijn blog: https://dreamingofbooksweb.wordpress.com/2019/04/15/het-overgebleven-kind-rhiannon-navin/"
"0","Toegeven, het ontbreekt in dit verhaal niet aan geweldige fantastische ideeën. Helaas ontbreekt de samenhang tussen de ideeën. Met de flaptekst en de promotie wordt je als lezer aardig op het verkeerde been gezet: Dante! Hel! Klassieke literatuur dus! Niets van dat alles, behalve dan een eigen interpretatie van de hel. Daarom maak je al snel een valse start en wacht je op het moment dat het verhaal echt gaat beginnen, de diepte in, met zingeving en relevantie, maar dat moment komt nooit en ondertussen heb je het echte begin van het avontuur gemist. Een groot struikelblok bij fantasy is dat bij het noemen van een bepaald gebied je eigenlijk zeker weet dat de hoofdpersonen van hot naar her in dat gebied banjeren en geen gehucht overslaan. In dit verhaal is het niet anders: alle negen cirkels moeten worden bezocht, al worden de cirkels zeven, acht en negen nogal afgeraffelt en reist de hoofdpersoon om onduidelijke redenen weer terug naar eerdere cirkels. Ik denk dat het verhaal als stripverhaal veel beter zou werken, al was het maar omdat je dan niet begint met 'variatie op Dante'. Op zich begint het verhaal wel boeiend met de vele ingevingen en ideeën die de schrijver in het verhaal stopt. Op een bepaald moment worden die ideeën herhaald, waardoor het geheel minder boeiend wordt. De rode draad ontbreekt daar nog, of is te vaag (vaalroze?) waardoor het een lange, tamelijk saaie rit wordt naar de ontknoping, waarbij ik het idee had dat de schrijver moeite had om alle in het verhaal uitgezette lijnen tot een bevredigend einde te brengen, in elk geval zit die fatsoenlijke afronding aan het eind de humor en de actie van het verhaal danig in de weg."
"1","Spannend!!!!!"
"0","Jason Mott heeft een prachtige manier van schrijven. je moet echter van zijn stijl houden. Doordat de lezer in eerste instantie op het verkeerde been gezet wordt door de vermelding van de kwalificatie thriller, scoort De Teruggekeerden een onvoldoende. De verwachtingen kwamen bij lange na niet overeen met het werkelijke verhaal. Dit laat bij de lezer een onbevredigend gevoel na met als extra trap na (in de goede zin van het woord), de trieste gebeurtenis in het laatste hoofdstuk. Het is geen uitnodiging om meer van het werk van Jason Mott te gaan lezen in ieder geval. De echte thriller fans kunnen zich ook beter op andere schrijvers richten. Al met al een matig boek en dat is jammer want als vooraf duidelijk was dat het een roman zou zijn zou hij zeker hoger gescoord hebben."
"1","Opvallend helder geschreven. Zeer vlot leesbaar. Het nodigt uit om familiale situaties te (her)bekijken. Verrassend tot op het einde. Kortom zeker de moeite om te lezen."
"0","Blij dat het boekje eindelijk uit is. Ik vond dit een heel saai boek ofwel heb ik er niets van begrepen… Ik vond het ook helemaal niet spannend of mysterieus - ik vond vooral dat het verhaal nergens heen leidde. ‘k Bleef maar hopen dat er eindelijk iets duidelijk zou worden.  Ik verwacht van een schrijver helemaal niet dat hij me de pap in de mond geeft, ik wil als lezer gerust zelf nadenken en het verhaal invullen maar aan dit verhaal kreeg ik kop noch staart. Ik bleef me lichtjes geïrriteerd tot de laatste zin afvragen wat Terrin nu eigenlijk wilde vertellen met dit boek. Voor mij blijft het een raadsel.  Ondertussen is dit het derde boek dat ik lees van deze schrijver en ik laat me telkens opnieuw vangen door lovende recensies maar nu haak ik echt af."
"1","Ik heb dit boek gelezen voor de hebban leesclub. Van te voren had ik niet echt verwachtingen bij het boek. De beschrijving spreek mij wel aan en ik was erg benieuwd hoe het boek zou verlopen. Het boek komt meteen goed op gang. Door de vlotte schrijfstijl zat ik meteen in het verhaal. Doordat het vanuit de ik-persoon werd verteld leefde ik meteen mee met de hoofdpersoon en toen hij op de mail antwoordde riep ik zelf sukkel! Je reageert toch niet.serieus op zo'n email? Maar ja dat deed hij dus wel... wat ook weer hele grote gevolgen had. Ik had niet verwacht dat er dit zou gebeuren wanneer Nik in China terecht komt. Orgaanhandel is niet iets wat wij ons hier voor kunnen stellen, maar het is wel iets wat helaas in sommige delen van de wereld gebeurt. Ik vond het boek echt een aanrader. Echt een goed debuut van Koen Grubbels."
"0","Hugo Koolschijn (1946) speelt sinds 1987 bij Toneelgroep Amsterdam (tegenwoordig Internationaal Theater Amsterdam) en schreef en speelde talloze (solo)voorstellingen. Naast zijn werk bij Toneelgroep Amsterdam speelde Koolschijn bij andere gezelschappen en in diverse speelfilms, waaronder Soldaat van Oranje en Erik of het klein insectenboek. Ook in seizoen 18/19 is Koolschijn in verschillende theaterproducties op het toneel te vinden. In Voorstellingen schreef de acteur zijn memoires over het toneelleven. Koolschijn werd opgevoed in een zwaar bevindelijk gereformeerd gezin. De keuze voor het theater was dan ook allesbehalve vanzelfsprekend of gewaardeerd. Koolschijn schrijft over de geloofsgemeenschap rondom dominee Ponjaard waarbinnen hij streng werd opgevoed met alle angst voor de hel of verdoemenis daarbij behorend. Er is sprake van een moeizaam gezinsleven, ook wanneer hij zelf zijn gezin sticht. Scheidingen zijn bijna onvermijdelijk. Aan zijn opvoeding houdt Koolschijn over dat hij geen bestaansrecht heeft, niet als mens, niet op het toneel. Vanaf het begin is duidelijk dat Koolschijn vanaf zijn jonge jaren opkijkt tegen Ramses. Zijn memoires lijken op sommige pagina’s zelfs meer te vertellen over Ramses dan over Koolschijn zelf.  Voorstellingen bestaat uit fragmenten die een beeld van een leven vormen. Zowel op het toneel als daarbuiten. Familie, vrienden en het werk komen langs, maar de lezer krijgt nergens meer dan een vluchtige glimp. Door het fragmentarische karakter van het verhaal mist de lezer informatie. Gebeurtenissen in het privéleven komen door middel van dialogen met collega’s of andere personages uiteindelijk wel bij de oplettende lezer aan het licht maar je kunt er net zo gemakkelijk overheen lezen. De lezer mist een geschreven context.    Ook lijkt er geen enkele chronologie uit te gaan van de memoires. De auteur lijkt geen keuze te hebben kunnen maken tussen een persoonlijke of theaterkroniek en heeft beiden in zijn verhaal proberen te stoppen zonder ze een van beiden geheel uit te werken. Daarnaast is het verhaal een ode aan de vriendschap met Ramses, maar tegelijk is ook dat niet overtuigend genoeg uitgewerkt om het boek in die term te kunnen vatten.    Voorstellingen is dus noch een ode aan de vriendschap, noch een persoonlijke geschiedenis of cultuurgeschiedenis van de Nederlandse toneelwereld, hoewel het lijkt te proberen alle drie tegelijk te zijn. Er zijn te veel hiaten in het verhaal om er één geheel van te kunnen maken en uiteindelijk leert het de lezer vrij weinig."
"1","Moordjaar is een super spannende jeugdthriller! Ik als volwassene vond het super goed en moest het echt in 1x uit lezen! Jack the ripper is terug en een meisje heeft hem gezien. Wat er allemaal verder gebeurd zal ik niet verklappen!"
"0","De baas  vertelt het verhaal van de Tour de France van 2003. Lance Armstrong en Jan Ullrich strijden beiden het hardste om deze tour op hun naam te kunnen zetten. Naast een feitelijke beschrijving van deze volgens kenners legendarische koers is De baas  een fictief verhaal aan de hand van Alex en Charlie over doping, grote financiële belangen en het manipuleren van de wedstrijd om de tour zo spannend mogelijk te maken voor de kijkers.  In De baas  introduceert Monique Huijdink veel personages, onnoemelijk veel personages. Dit maakt het verhaal voor lezers die niet ingevoerd zijn in de Tour de France lastig om te volgen. Want niet alleen komen tientallen namen voorbij, ook moet je weten bij welk team ze horen, wat hun rollen zijn. Bij een ploegbaas kan iedereen zich nog wel wat voorstellen, maar termen als ‘fixer’ en ‘soigneur’ zijn voor velen toch onbekend. Huijdink trekt je meteen het verhaal in, met de snelheid van de koers zelf, terwijl een introductie zeker geen overbodige luxe was geweest. Van de lezer wordt een topprestatie verwacht, die waarschijnlijk alleen door de fans van de tour geleverd kan worden.  Het boek is een mix van feiten en fantasie. Maar is het fictie grotendeels gebaseerd op feiten, of grotendeels feitelijk juist met hier en daar een toevoeging, ontsproten aan de fantasie van de auteur? Het is lastig te zeggen. Enerzijds staat er duidelijk dat het fictie is, anderzijds wordt het boek afgesloten met een uitgebreide bronvermelding. Waarom deze onduidelijkheid? Heeft de auteur een feitelijk juist relaas willen schrijven, maar zich zo willen indekken tegen onjuistheden of insinuaties? Of is het juist om een extra dimensie aan het verhaal mee te geven omdat de lezer telkens opnieuw twijfelt of het feit, fictie of aanname is?  Als de gebeurtenissen ook maar gedeeltelijk hebben plaatsgevonden zoals beschreven, is dat buitengewoon schokkend. Van een dopingschandaal in de tour kijkt niemand meer op. Het gebruik van prestatieverhogende middelen door de renners is misschien nog wel de meest onschuldige vorm van manipulatie van de Tour de France. De onthulling dat de tour gescript wordt is misschien wel het spannendste element van dit boek. Want het verhaal zelf is verre van spannend. Wie de tour wint, is voor een volger van de tour al bekend. De verhaallijn van Alex en Charlie, die als rol hebben de tour zo te manipuleren dat Lance de tour wint is voorspelbaar. De baas is een gezapig verhaal dat het predicaat ‘thriller’ (dat op de kaft staat) niet waardig is.  Conclusie: De baas  is vlees noch vis. Het is geen feitelijke beschrijving van gebeurtenissen, geen roman, geen thriller. Het is van alles een beetje, maar eigenlijk geen van alle. Het ontbreekt aan spanning, het verhaal van Alex en Charlie is maar summier uitgewerkt. De Tour de France en vele (doping)schandalen vormen een perfect decor voor een spannende thriller, helaas is Huijdink er niet in geslaagd een mooi schouwspel binnen dit decor neer te zetten."
"1","Dit is het eerste boek van Karin Fossum dat ik heb gelezen en het is héél goed meegevallen!! Na een paar hoofdstukken denk je te weten wie de dader is, maar op het einde is er nog een verrassende wending...  Een aanrader!!"
"0","Het nog prille oeuvre van Marnix Peeters is in Vlaanderen niet onomstreden. Vergruisd en uitgespuwd door literaire recensenten (niemand houdt van Niemand hield van Billie Vuist ), maar welbespraakt en alomtegenwoordig in de pers is de tafelspringer uitgeroepen tot een nieuw enfant terrible. Al vanaf het eerste van vier enigszins onwelvoeglijke romans in evenveel jaren wordt de voormalige journalist omgeven door een walm van scandalitis.  Werd zijn debuut, De dag dat we Andy zijn arm afzaagden, nog met de mantel der liefde bedekt door het een schelmenroman te noemen, dan zorgde de opvolger, Natte dozen, voor een regelrecht relletje. De obscene titel werd gecensureerd door iTunes en collega-auteur Christophe Van Gerrewey hekelde het brutale shock effect van het boek. De auteur zelf wijst erop dat hij louter humor beoogt en veroordeelt het politiek-correcte snobisme van de literaire wereld. Het hoofdpersonage van Natte dozen was dan ook een over the top vintage Marnix Peeters: een fascistische vetzak die zich beklaagt over zwangere werknemers, zure lezersbrieven schrijft en asielzoekers gaat pesten.  Ook de hoofdpersonages in Billie Vuist passen in zijn larger than life-rariteitenkabinet. Behalve de kinderen die het hart nog op de juiste plaats hebben, zijn de woonwagenparkbewoners allen immorele marginalen met ofwel een steekje los, ofwel een criminele neiging, ofwel allebei: een moddervette moeder Vuist die enkel in hoofdletters gilt en een Thais-Senegalese tienerprostitutie-importhandel runt, haar echtgenoot die zich een verleden in het vreemdelingenlegioen inbeeldt, een seksverslaafde pastoor, een darkroomridder die voor de buitenwereld zijn homofilie verbergt door zich extreem homofoob te gedragen… Peeters laat letterlijk niets aan de verbeelding over – waarmee hij zondigt tegen het literaire principe de lezer toch nog een minimale verbeeldingsinspanning te gunnen. Zijn verteller rechtvaardigt dit met ‘literaire fun’: gewoon zeggen dat de pastoor in- en inslecht is, is minder leuk dan hem in plastische bewoordingen met de satan te liëren. Bovendien, vindt de verteller, verliest de lezer zonder dergelijke uitputtende beschrijvingen het juiste pad: ""Voor men het weet zit deze lezer in het verkeerde tafereel, onder een onjuist wolkendek, te kijken naar personages die in het geheel niets weg hebben van de ware Wesley S. of de bedoelde Billie Vuist; en los het dan nog maar eens op! Niets zo moeilijk als het ont-verbeelden.""  Los van de scabreuze inhoud valt wel nog te genieten van het barokke taalgebruik waarmee Peeters zijn perverse personages in beweging houdt. Dat de auteur kan schrijven, dankzij zijn journalistieke achtergrond, is wel duidelijk. Zijn zinnen lezen vlot en haperen nergens. En zijn wel eens grappig. Met een pastoor die toevallige passanten zijn kerk buitenvloekt (""Dit is een godshuis, godverdomme!"") kunnen wij wel lachen. Ook met een verteller die buiten de lijntjes treedt: ""We gaan hier niet tot achter de komma de regels van het bingospel uitleggen, ik neem aan dat de lezer daar geen negentien euro vijfennegentig voor neertelt."" Andere grappen zijn belegen (een amateur-seksfilm is een ""natuurfilm""). Het pleit voor de Amsterdamse uitgever Prometheus het Vlaamse taalgebruik van Peeters ongemoeid te hebben gelaten, ondanks niet voor alle lezers gekende instellingen als het OCMW en de mutualiteiten of uitdrukkingen als ""het is toch geen avance"" (het heeft toch geen zin).  Meer moeite hebben we met onvolkomenheden in plot en personages: waarom moet een van Moeder Vuists obscene klanten een jood zijn (tenzij om de lezer te provoceren), waarom verbergt buurman Gabba Henk zijn ware aard zo fanatiek en werkt hij samen met de kinderen mee aan de ontmanteling van het pedofilienetwerk, waarom laat de auteur Billies buurmeisje Mei hoofdstukken afsluiten met een Suske & Wiske-citaat als dat nooit ter zake doet? Dergelijke manco’s maken duidelijk dat het wankele verhaal louter een vehikel is voor een freakshow en een excuus voor zich in schrift eens goed te laten gaan; 'lekker buitenspelen', noemt de auteur dat. Tja, maar als het (stront en sperma) regent, is binnen spelen leuker."
"1","De 11 jarige Jazzie treft haar moeder thuis vermoord aan. De moordernaar is dan nog in huis. Sinds deze gebeurtenis heeft Jazzie niet meer gepraat. Haar zusje Janie gaat in therapie en stagiaire Taylor begeleidt haar. Maar wie is Taylor en is zij te vertrouwen?  Ik vond het een redelijk boek. Eerdere boeken van Karen Rose vind ik veel spannender. Dit boek gaat voor mijn gevoel meer naar een roman. Dat viel mij erg tegen, maar het is zeker de moeite waard om dit boek te lezen."
"0","Heb alle boeken van haar gelezen. Helaas vindt ik dit boek absoluut geen hoogtepunt. Het gevecht om de macht met de hoofdcommesaris komt ongeloofwaardig over. Spanning om te weten wie de seriemoordenaar is, is er meteen na het Fu verhaal niet meer. Om de hoofdpersoon weg te kunnen schrijven wordt wederom in zijn familiesfeer een oplossing gevonden die mij niet aanspreekt. Het was worstelen om er door te komen Het gezeur om wel of niet brigadier te mogen worden is slecht vertolkt. En om aan het einde ook de brigadier te laten verdwijnen wordt op een Leni Saris manier dit verwerkt."
"1","Deze beklemmende debuutroman is geschreven vanuit de belevingswereld van de jonge Mikael. Bij aanvang van het verhaal is hij negen jaar en komt zijn vader Birk niet thuis. Mikael weet er meer van maar vertelt alleen met horten en stoten een vaag verhaal aan zijn moeder. “Papa zwom weg. Hij was onder water. Ineens”  In het eerste deel kom je er langzamerhand achter wat er is gebeurd, dit vond ik met deel 2 het meest meeslepend. De eenzame Mikael op een afgezonderd eiland, met 3 bewoners (hijzelf, zijn moeder en buurman Karl), hartverscheurend. Hij voelt zich al enorm schuldig en als moeder begrijpt wat er is gebeurd laat ze Mikael duidelijk voelen dat zij hem verantwoordelijk acht. Hoe tragisch! De verstoorde moeder-kindrelatie komt niet meer goed en neemt in de loop der jaren steeds vreemdere vormen aan. Deze verstikkende verhouding zie je ook terug bij de meeuw en haar jong. Mikael sluit hen tegen het eind van de roman op in één van de kamers van een leegstaand huis op het eiland. Een bijzondere parallel.  Heel knap vond ik hoe Robben voortdurend vanuit Mikaels gedachten en emoties blijft schrijven. En hoe mooi doet hij dat, sober en beeldend. Aanrader!"
"0","Als twee mannen door autobommen om het leven komen, staat het dagelijkse leven in West-Friesland aardig op zijn kop. In de kofferbak van de slachtoffers worden dode reigers aangetroffen, wat beide aanslagen duidelijk met elkaar verbindt. Voor inspecteur Frank Benders is het de eerste keer dat hij met deze vorm van geweld te maken krijgt en van bovenaf wordt hem de steun van een forensisch psycholoog opgelegd. Deze maakt voor de politie een profiel van de dader, maar op zich maakt dat het werk er voor Benders niet meteen makkelijker op. Vooral als de moordenaar niet bij de twee aanslagen stopt en het er op lijkt dat ergens in het grote geheel ook de inmiddels overleden leermeester van Frank Benders een rol van betekenis speelt.  De Reigerman is na Het Lied van de Lijster en Moederdier het derde boek van Gerard Nanne over inspecteur Frank Benders en zijn assistente Paula van Es. Bij een seriepersonage is het vaak belangrijk om boeken in de juiste volgorde te lezen om op die manier een soort band op te bouwen met de desbetreffende persoon. De boeken van Nanne vormen hierop geen uitzondering en boek voor boek weet de auteur zijn personages verder uit te bouwen. Zowel Benders als van Es worden iedere keer verder uitgediept en als lezer kom je zodoende steeds meer over hun karakter, privéleven en hun kwaliteiten als rechercheur te weten. Je groeit in wezen mee met de belangrijkste personages en daardoor ontstaat er een onzichtbare band met de serie en de auteur. Hierdoor is het mogelijk om ook een wat minder deel toch te waarderen, aangezien alles toch zeer vertrouwd op de lezer overkomt.  En De Reigerman is absoluut het minst aansprekende boek van Gerard Nanne tot dit moment. Gestoken in de meest afschuwelijk omslag die menselijkerwijs maar te bedenken was, komt het verhaal traag op gang en komt de vaart er nauwelijks in. Het is het eigenlijk allemaal nét niet. Een vreemde politieman die van buitenaf komt om bij het onderzoek te assisteren, terwijl je als lezer meteen aanvoelt dat er iets aan die man mankeert. Kinderen van de slachtoffers die niet met de politie willen praten en op het oog zelf plannen hebben om van alles te ondernemen. Een profiler die veel verder gaat dan alleen het profiel opstellen en over een beter instinct blijkt te beschikken dan inspecteur Benders en zijn team. Het is net niet geloofwaardig genoeg allemaal en een aantal bijzaken halen constant de vaart uit het verhaal. Het einde is ook allemaal een beetje over de top en het maakt van De Reigerman niets meer dan een aardig tussendoortje. Een thriller die je alleen kan waarderen als je al eerder iets van Gerard Nanne las. Is dit het eerste boek dat je van hem leest, dan is de kans groot dat je de auteur geen tweede kans meer geeft."
"1","Innocentius XI, paus van 1676 tot 1689, werd in 1956 door de toenmalige paus zalig verklaard. In vele gevallen is dat de voorzet voor een heiligverklaring, of het voor Innocentius zo ver komt, valt nog af te wachten. In hun eigen boek Imprimatur sturen Monaldi en Sorti via de bisschop van Como aan de paus het verhaal van een knecht van herberg De Schildknaap in Rome. Geleidelijk worden daarin door toedoen van abt Melani, een aantal duistere praktijken van Innocentius uit de doeken gedaan, die een heiligverklaring voorgoed zouden uitsluiten. Aan de paus wordt dan ook gevraagd aan de geschriften van Monaldi en Sorti zijn 'imprimatur', Latijn voor 'het worde gedrukt' te verlenen.  Het klinkt als zware kost, maar het is het niet. Het historische onderzoek van Monaldi en Sorti wordt mooi verpakt in een thriller over de bewoners van een herberg die door een vermeend pestgeval in quarantaine is geplaatst. De personages kunnen op z'n minst kleurrijk genoemd worden, wat zeker ook kan gezegd worden van de twee lijkenpikkers Ugonio en Ciacconio, die het knechtje en abt Melani bijstaan in hun onderzoeken in de ondergrondse gangen van Rome.  Twee opmerkingen zou ik wel willen maken: de ondergrondse activiteiten van Melani en anderen komen soms nogal Indiana Jones-achtig over, op het randje van de geloofwaardigheid. En de uitgebreide opsommingen van middeltjes tegen de pest en andere details zijn er soms wat te veel aan. Desondanks brengt Imprimatur geen overmaat van geschiedenis, maar een aangename mengeling van ernst en amusement."
"0","Bella heeft er op een dag genoeg van om alsmaar misbruikt te worden door mannen en besluit het heft in eigen hand te nemen. Op een gruwelijke wijze belaagt zij de mannen die per toeval op haar pad komen en neemt wraak op het door haar aangedane leed in het verleden. Zonder normbesef en zonder wroeging begeeft zij zich op het moordlustige pad. Dit debuut (1991) was eerder in 1992 in vertaling verschenen bij uitgeverij Arena. De roman is herzien, echter waarin wordt niet vermeld. De openingszin: Dit is het verhaal van Bella die op een ochtend wakker werd en er genoeg van had is alles belovend. De titel, Dirty weekend, erbij in ogenschouw nemend maakt dat de lezer nieuwsgierig wordt naar deze Bella. Zomaar, ergens op een dag in haar leven, wordt Bella wakker in haar souterrain en vindt dat ze iets aan haar vertrapte leven moet doen. De man aan de overkant die haar heimelijk bespiedt moet haar eerste slachtoffer worden. Rücksichtslos besluit ze haar stalker te overvallen en beraamt een plan. Bella handelt uit automatisme en blinde gedrevenheid, waarbij ze de kijk op de realiteit totaal verliest, ondanks dat ze risicos loopt om gepakt of betrapt te worden. Het slachtoffer wordt dader. De kern van het verhaal. Teleurstellend is dat er over Bella en haar verleden nauwelijks iets wordt prijsgegeven. Het profiel van de dader, de achtergronden en hoe iemand komt tot emotieloze slachtpartijen wordt niet nader uitgelegd. Evenzo als bij mannelijke psychopaten zou het juist interessant zijn om te zien hoe een vrouw vanuit haar slachtofferrol transformeert tot een radicale koelbloedige moordenaar. Bewust of onbewust, ze zoekt haar slachtoffers duidelijk op door haar eenzaamheid op te heffen en de confrontatie met de buitenwereld aan te gaan. Stereotiep is dat ze een kroeg bezoekt, waar altijd wel een eenzame ziel te vinden is. De situaties waarin Bella zich achtereenvolgens begeeft zijn meer een middel dan een doel. Dat vrouwen provoceren (lees: uitdagen) in de optiek van mannen -waardoor lustdaden in een zieke geest een legitiem karakter krijgen- lijkt Zahavi te willen gebruiken als een omgekeerde bewijsvoering. Mogelijk de opzet van Zahavi, die duidelijk wil afrekenen met het stigma van de willoze vrouw als slachtoffer. Ze is daar maar ten dele in geslaagd. Het beoogde effect levert op het einde alleen maar walging op. Zonder de diepte te raken is Dirty weekend niet meer dan een fragment uit het leven van een zwaar gefrustreerde vrouw die in een paar dagen haar verwoeste leven wil wraken."
"1","Smoky Barrett is een jonge, maar ervaren FBI-agente die de leiding heeft over CASMIRC, een speciale eenheid die zich bezighoudt met onderzoek naar seriemoordenaars. Zij is tijdelijk met verlof nadat haar man en dochtertje zijn vermoord door de man achter wie zij aanzat. Met behulp van een psychiater probeert Smoky dit trauma te verwerken, maar zij heeft nog een lange weg te gaan. Dan wordt het ontzielde lichaam gevonden van Annie, Smoky's beste vriendin van vroeger. Smoky neemt de moordzaak op zich en ontfermd zich tegelijkertijd over Annies tienjarige dochter Bonnie. Wanneer de moordenaar contact met Smoky opneemt wordt de zaak nog persoonlijker. Hij beweert de afstammeling te zijn van Jack the Ripper en daagt Smoky uit hem tegen te houden voordat er nog meer doden vallen.  In het begin was het even wennen aan de manier van lezen. Dit vond ik voornamelijk omdat je meteen een gedachte of een telefoon gesprek las, maar nog niet het idee had, van wie deze gedachte of het gesprek nu afkwam. Maar dat veranderd al gauw en al snel kan je je helemaal verplaatsen in Smoky. en haar teamleden. Doordat ieder persoon in het boek een eigen identiteit heeft herken je meteen aan de manier van praten over wie je op dat moment aan het lezen bent. Het verhaal wordt heel goed opgebouwd en zo goed beschreven dat het net lijkt of je zelf deelneemt. Het is erg lastig om het boek weg te leggen."
"0","Rachel Childs was ooit een succesvolle journaliste, tot ze live op tv een inzinking kreeg. Sindsdien komt ze haar huis niet meer uit. Thuis heeft ze gelukkig een comfortabel leven met een ideale echtgenoot. Tot ze door een toevallige ontmoeting gedwongen wordt vraagtekens te zetten bij de oprechtheid van haar man. In haar zoektocht naar de werkelijkheid wordt ze een wereld ingezogen van samenzweringen, misleiding en geweld, die haar tot op de rand van de waanzin brengt. Wie is haar man?  Op de een of andere manier raak ik maar niet in dit verhaal. Behoorlijk veel moeite moeten doen om het toch uit te lezen. Ik vond de hoofdpersoon een nogal wazige figuur. Een vrouw die veel meegemaakt heeft in haar leven maar die in mijn ogen nogal vreemde keuzes maakt. Daar ging ik me aan ergeren omdat ik me niet meer in haar kon verplaatsen. Dat maakte het heel lastig voor mij om het verhaal vast te houden."
"1","Weer een geweldig vervolg van de dodenrijk serie! Bloedstollend spannend en mysterieus. Ik ben echt gek op haar thrillerboeken."
"0","Sascha de Ruiter, een jonge enthousiaste journalist, werkt bij het tijdschrift B&G. Voor de restyling van het blad mag ze een nieuwe reeks gaan schrijven over haar vroegere klasgenoten van de middelbare school. Tijdens haar zoektocht naar oude bekenden, merkt ze dat haar klasgenoten niet altijd zo waren zoals ze zich voordeden. Oude vetes en liefdes spelen weer op, B&G wordt van alle kanten aangeklaagd en er gebeuren mysterieuze ongelukken. Sascha worstelt ook met haar eigen leven. Tijdens de reünie gaat het helemaal mis en overleven de aanwezigen ternauwernood. Liv vertelt het verhaal van Sascha op een vlotte en leuke manier, erg beeldend en gedetailleerd. Het verhaal boeit wel, maar de echte spanning blijft lang uit. Pas als het boek ten einde loopt, wordt het een echte thriller. De rest van het boek luistert meer naar het genre roman. De hoofdpersoon is erg goed uitgediept, alle gedachtes en gebeurtenissen worden door haar ogen verteld. Het karakter van Sascha is voortdurend in ontwikkeling en aan het eind van het verhaal is zij erg gegroeid en staat ze sterker in haar schoenen. Verder is het leven van Sascha als journaliste erg realistisch. Door de restyling van B&G moet ze verhalen aandikken en sensationeler maken, terwijl ze daar zelf morele bezwaren tegen heeft. Het is goed voor te stellen dat dat op de redactie van echte bladen ook zo gaat. Het verhaal is voor een deel voorspelbaar. In zoverre dat Liv de verwachting schept dat er ongelukken gaan gebeuren met de personen uit de verhalenreeks. Toch weet ze er een onverwachte draai aan te geven, waardoor de ontknoping iedereen zal verrassen."
"1","Het recht van de Radch is geen lichte sci-fi. Als lezer moet je echt wel even zorgen dat je de tijd hebt wanneer je dit boek gaat lezen. Ik had dit eigenlijk niet en moest daardoor steeds korte fragmentjes lezen. Ik merkte wel dat dit het verhaal niet echt goed deed. Het liefst neem je minimaal een uur per keer de tijd om te lezen, want dan kun je echt even dieper in het verhaal duiken.  Het verhaal is in zoverre uniek, dat het niet echt standaard is om een ruimteschip te hebben dat als hoofdpersonage dient. Dat geeft het een hele andere kijkwijze die je niet vaak terug zult zien. In het begin worstelde ik wat met de zij vorm die Breq eigenlijk consequent aan blijft houden of het nu een mannelijk personage of een vrouwelijk personage betreft. Wat echter heel knap is, is dat je na een tijdje daar helemaal niet meer mee bezig bent.  Al met al ben ik heel benieuwd geworden naar de volgende delen van deze serie, en die ga ik zeker ook lezen."
"0","Heb m uitgelezen maar de personages waren wel erg stereotype (boze moeder, mooie man etc.). Eigenlijk niks an."
"1","http://www.simscupoftea.com/entertainment/boekrecensies/bling-bling-1-diamantroof-delhi-jan-cruysse/"
"0","Op diverse Amerikaanse militaire bases in de wereld breekt een besmettelijke en dodelijke ziekte uit. Het enige wapen tegen deze ziekte kan gemaakt worden uit een organisme genaamd maanmelk. Dat organisme bevindt zich diep in een Mexicaanse grot; duikers zullen enkele dagen in die grot moeten afdalen om het te bereiken. Alsof die afdaling alleen al geen bedreiging genoeg is, bevindt die grot zich ook nog eens in een vijandelijk gebied, waarin o.a. drugscriminelen de dienst willen uitmaken. In allerijl worden vijf wetenschappers met duikervaring samengesmeed tot het team dat de maanmelk boven water mag halen. Diepst geheim van James Tabor is een boek waarvan de constructie van de plot te nadrukkelijk aanwezig is, zoiets als botten die door de huid zichtbaar zijn. De verschillende onderdelen worden niet tot één vloeiend verhaal gebracht. Vijf wetenschappers die met zijn allen de grot induiken? Dan weet je dat Tabor dat aantal gekozen heeft zodat een paar het loodje kunnen leggen. En ja, maak van één van die wetenschappers ook maar een vrouw en zorg ervoor dat er diep onder de grond een romance ontstaat. Kan geen kwaad voor het verhaal, wel? Wel! De ideeën van Tabor, zoals de corrupte wetenschapper uit het onderzoekscentrum die alle geheimen doorspeelt, komen niet verder dan clichés. In het geval van de oorzaak van de besmetting op de militaire bases grenst zon vondst van Tabor zelfs aan het lachwekkende. Op een aantal plaatsen in het verhaal schenkt Tabor onevenredig veel aandacht aan bepaalde personages. Daarbij is goed zichtbaar dat hij hen een bepaalde achtergrond wil meegeven, maar als hij dat voornamelijk bij bijfiguren doet en een stuk minder bij hoofdfiguren, dan is de balans weg. Toch weet Tabor op zeldzame momenten goedgetroffen spanning in Diepst geheim in te lassen. In een beter gebalanceerd en vloeiender verhaal waren die scènes beter tot hun recht gekomen."
"1","De eerste twee boeken van Christoffer Carlsson werden nog met weinig enthousiasme ontvangen, maar met zijn derde boek “De toren van de dode zielen“, het eerste deel rond politieagent Leo Junker, verstomde de kritiek. Dat boek won de prijs voor Beste Zweedse Thriller 2013. “Besmeurde sneeuw” is het tweede deel rond Leo Junker, maar is goed als stand-alone te lezen. Wederom bewijst Carlsson wat een goede schrijver hij is. De personages zijn goed uitgewerkt, het plot zit sterk in elkaar en dat alles wordt gecombineerd met een maatschappijkritisch thema over de strijd tussen extreem-rechtse en extreem-linkse groeperingen. Carlsson kan beschouwd worden als de ongekroonde opvolger van Stieg Larsson. Hoewel Leo Junker misschien niet zo’n gedenkwaardig personage is als de twee hoofdpersonen uit de Millennium-trilogie van Stieg Larsson, heeft Carlsson van Leo Junker een enigszins instabiele, maar sympathieke hoofdrolspeler weten te maken, die het verhaal vrijwel op eigen kracht weet te dragen, wat een enorme prestatie is. Carlsson is een aanwinst binnen de Zweedse misdaadliteratuur en ik kijk dan ook vol verwachting uit naar het derde boek in deze serie. Dit boek is een absolute aanrader voor de liefhebbers van bijvoorbeeld Stieg Larsson, Jens Lapidus en Jo Nesbø."
"0","Op eenvoudige wijze wordt een levens tragedie vertelt, met veel ""psychologisch"" leermateriaal (waarschijnlijk met dank aan haar dochter die psychologe is). De schrijfster gebruikt dit verhaal om op een opzichtige manier al vaak uitgemeten ideeen over de rollen die we zelf aan nemen, schuld en boete, nog maar eens in letters om te zetten. Een soort zelfhulp - handleiding. Emotioneel blijft alles op een vlakke lijn, hetgeen komt door de vertelwijze: een droge verslaggeving in korte zinnen. Op dezelfde wijze omschrijft ze de natuur, die als metafoor voor de stemmingen moet dienen, op een te doorzichtige manier. Scheurkalender one-liners, zo voelen bij mij de boodschappen die gebracht worden, met alle goede bedoelingen van dien waarschijnlijk, om vrouwen die zich in een enigszins vergelijkbare situatie een riem onder het hart te steken. Liever dan dit ""wachtkamer tijdschrift"" advies had ik maar een fractie van het verhaal als een uitgediepte menselijke beleving willen ervaren. Ondanks dat ik vanuit mijn eigen leven affiniteit met het onderwerp heb, vond ik niets intrigerend aan dit boek, het is alleen makkelijk leesbaar."
"1","Ik vind dde boeken van Sabine Thieser altijd goed, geheimzinnig sfeertje en je waant je in Italie!"
"0","Niet echt mijn genre van boeken, heb me er echt moeten doorworstelen. Op sommige momenten ging het boek heel vlot maar op andere echt sleurend traag. Vond er net iets te veel geschiedenis in komen."
"1","Dit verhaal speelt verder in de toekomst dan 'De oorlog van de grote scheuring'. Puc is ouder geworden, en zijn eerste vrouw is al lang geleden overleden. Hij is nu getrouwd met Miranda, de dochter van Macros. De hoofdrollen zijn echter vooral weggelegd voor hun zonen, Magus, een grote magiër, en Caleb, die geen magische geven heeft.  Er is iets vreemds aan de hand in Kesh. Nobelen worden er vermoord, en er gaan geruchten over een groep mensen die zich in de schaduw ophouden. Puc en zijn twee zoons werken samen om de geheimzinnige moordenaars (bekend als de Nachtraven) op te rollen.  In het begin loopt het boek wat langzaam, maar gaandeweg komt de vaart er in, een nieuwe personage, Bek, wordt geïntroduceerd, en hij is een interessante toevoeging.  Wat ik jammer vond, is dat de stiefzonen van Caleb, niet echt uit de verf kwamen, en we ze weinig in actie hebben gezien.  Die nieuwe Nederlandse vertaler heeft schijnbaar niet de eerdere boeken gelezen, want anders had deze vast de naam van Claudius Haviks aangehouden, in plaats van de Engelse naam."
"0","Ik vind het eigenlijk best moeilijk om een mening te vormen over dit boek. Ik had enorme moeite om in het boek te komen omdat ik me gewoon niet op het verhaal kon concentreren. Uiteindelijk kwam ik meer in het boek en was alles dus beter te volgen. De omstandigheden en de situaties die zich voordeden in het boek kwamen voor mij net even iets te toevallig voorbij, waardoor het geheel niet erg geloofwaardig aandoet. Ook mis ik de verdieping van de gevoelens van de personages, waardoor het inleven in de personages niet erg gemakkelijk is. Een voorbeeld hiervan zijn de emoties van de ouders van Maddie, daar wordt eigenlijk niet heel erg diep op in gegaan. Terwijl de vermissing van je kind toch iets is dat niet makkelijk is, maar zo word het dus wel verteld. Daardoor blijft het geheel best wel afstandelijk omdat het voelt alsof het ook over een afstand verteld word. Terwijl het enorm belangrijk is om door middel van emoties je lezers bij het verhaal te betrekken. Als Connelly dit beter had uitgediept, dan zou het boek van mij een hogere beoordeling krijgen. De cover van het boek vind ik erg mooi om te zien, ik denk dat veel mensen dit dan ook als eerste zal opvallen, voordat ze dan ook de titel of de naam van de schrijver gelezen hebben. Het boek leest ondanks de minpuntjes wel enorm snel weg doordat de gebeurtenissen zich in een rap tempo opvolgen. Je hoeft je bij dit boek dan ook geen moment te vervelen"
"1","Soms moet je even bijkomen van een boek, als je het gelezen hebt. Tokio is zo'n boek. Ademloos en met kippenvel op de armen heb heb ik deze thriller uitgelezen. Tokio is een zeer indrukwekkende, boeiende, aangrijpende en goed geschreven thriller, die het predikaat literair zeer wel verdient!  Twee verhaallijnen worden om en om verteld. Het heden met de zoektocht van de studente Grey, die naar Tokio komt om informatie te vinden over hetgeen in 1937 in Nanking gebeurde. En het verleden wordt verteld aan hand van de memoires van de Chinees Shi Chongming uit Nanking.  De spanning bouwt Hayder zorgvuldig op en met name de laatste honderd bladzijden zijn gruwelijk spannend. Zij schrijft helder en toegankelijk. De twee hoofdpersonen zet zij geloofwaardig neer en ook de wat meer verkniptere bijfiguren worden levensecht beschreven. Mo Hayder heeft wat mij betreft haar derde 5 sterren thriller geschreven en hoewel Tokio een heel ander boek is geworden dan haar voorgaande twee, heeft zij bewezen een groot schrijfster te zijn."
"0","Het leven van hoofdpersoon Tannie Maria wordt beheerst door lekker eten, recepten en koken. Ze heeft haar eigen receptencolumn in de Kleine Kazoo, in Zuid-Afrika. Een klein krantje waar ze samen met reporter Jessie en hoofdredacteur Hattie werkt. Tannie Maria heeft een rustig leven en aan meer dan eten en haar kippen voeren denkt ze eigenlijk niet. Tot ze van Hattie een hele andere schrijfopdracht krijgt: het schrijven van een column over de liefde, als antwoord op brieven van lezers. Door een van de brieven die ze voor haar nieuwe rubriek ontvangt, raakt Tannie Maria verstrikt in een moordonderzoek. Haar leven is ineens zo rustig niet meer. Lukt het haar de moordenaar vinden – én de liefde?  In ‘Recepten voor liefde en moord’ komen meerdere thema’s aan bod. Liefde, moord, vriendschap, de mishandeling van vrouwen in Zuid-Afrika en zelfs Nelson Mandela komt voorbij.  De vele thema's die Sally Andrew in haar boek behandelt, zijn krachtig. Maar de uitwerking van de diverse onderwerpen had meer aandacht verdiend. De liefde is te soft, zoet en simpel en heeft niets weg van romantiek of passie. Het sluimert alleen maar. “Hij moest lachen. Een diep, warm geluid, nog leuker dan het grommen.” “Mijn borsten, mijn dijen, ze waren zo heet dat ik ze moest aanraken om zeker te weten dat ik niet echt in de fik stond”. “Ik luisterde naar het zachte gegrom. Het was niet hard, maar ik kon het in mijn hele lijf voelen”.  De moord is net zo soft en simpel. Een doorgewinterde lezer zal zich hier eerder aan storen. De genres ‘thriller’ en ‘liefdesverhaal’ door elkaar laten lopen is op zichzelf leuk en verrassend. Toch had Sally Andrew er waarschijnlijk beter aan gedaan om een duidelijke keuze te maken. Nu mist het verhaal diepgang en samenhang.  ‘Recepten voor liefde en moord’ heeft meer elementen die niet voor iedere lezer geslaagd zijn. Zo wil Tannie Maria alles oplossen met eten. “Nu zou het goedkomen”, zegt ze regelmatig tijdens of na het bereiden van een maaltijd. Bovendien praat ze om de haverklap tegen het eten. Realistisch? Misschien wel, maar voor sommigen kan dat vele eten juist tegen gaan staan. Mocht het toch je eetlust opwekken dan kun je direct aan de slag. Achter in het boek zijn namelijk de recepten opgenomen die Tannie in het boek maakt. Zo zorgt ‘Recepten voor liefde en moord’ er dus ook letterlijk voor dat je Zuid-Afrika in huis haalt.  Zuid-Afrika in huis halen probeert Sally Andrew in haar verhaal op meerdere manieren. Ze beschrijft de unieke natuur en diersoorten op een mooie manier en en gebruikt regelmatig Zuid-Afrikaanse woorden. Denk aan ‘bakkie’, ‘veldskoene’, 'beskuit’. Mooi en interessant is dat zeker, helaas zorgt de overdaad in een aantal scènes ervoor dat de schrijfster daar de plank flink misslaat.  Eén ding is zeker. Na het lezen van ‘Recepten voor liefde en moord’ weet je meer over Zuid-Afrika. Des te jammer is het dat het boek de nodige diepgang mist en geen hoogstandje genoemd mag worden. Spreken Zuid-Afrikaanse sferen je echter aan, laat je je makkelijk meevoeren en wil je iets nieuws in genre proberen? Dan is ‘Recepten voor liefde en moord’ precies het juiste boek voor jou."
"1","Ik had ""13 uur"" gelezen en vond dat zeker de moeite waard , maar minder dan de recensies aangaven. Toch nog maar een boek geprobeerd van Deon Meyer ! Maar wat een indrukwekkend boek : thema's als kindermishandeling , falend rechtssysteem, corruptie , alcoholisme en prostitutie komen aan bod. Eerst beschreven in 3 aparte verhalen die uiteindelijk briljant samenkomen. Ik kon het boek op een bepaald moment niet meer wegleggen . Mooie plotwendingen en geweldig eind .. Misschien wel het beste boek ooit gelezen !"
"0","Salva en Julian hebben de jacht op nazi's geopend nadat ze hun verblijf in een concentratiekamp nauwelijks hebben overleefd. Jaren later, als beide mannen in de tachtig zijn, ontvangt Julian een brief van Salva met de mededeling dat hij een aantal voormalige kampbeulen heeft ontdekt in een Spaans kustplaatsje. Wat jouw naam verbergt begint als Julian onderweg is naar dat plaatsje. Eenmaal aangekomen blijkt Salva te zijn overleden, maar hij heeft nog wat aanwijzingen voor Julian achtergelaten. Julian vindt de kampbeulen, een echtpaar van in de tachtig, al snel. Hij ontdekt ook dat ze zich sinds kort ontfermd hebben over de zwangere Sandra. Ze hebben haar opgenomen in hun huis, wat de opdracht voor Julian moeilijker maakt. Hoe gaat hij de schanddaden van het echtpaar onthullen zonder Sandra in gevaar te brengen? Clara Sánchez vertelt Wat jouw naam verbergt door beurtelings Julian en Sandra aan het woord te laten, in een stijl die goed past bij de bejaarde nazi-jager en de achteloze zwangere vrouw. Dat neemt niet weg dat er regelmatig lelijke zinnen in het boek staan, waarvan ik niet kan achterhalen of dit te wijten is aan de vertaling. Het zijn voornamelijk de lange zinnen, waarin bijzinnen niet goed aansluiten op de hoofdzin vanwege de gekozen woordvolgorde. Voorbeeld: ""Opeens merkte ik dat er iemand achter me stond, ik geloof dat ik ook een hand op mijn arm voelde, ik huiverde, maar probeerde dat niet te laten merken"". Op de kaft staat dat dit een literaire thriller is. Als daarmee bedoeld wordt dat er weinig actie in voorkomt en dat de personages voornamelijk nadenken over de situatie, dan klopt dat. Julian heeft de kampbeulen van destijds al snel gevonden, maar vervalt daarna in een toestand van besluiteloosheid waarin hij vooral waarneemt wat er gebeurt. Dit zet de toon voor de rest van het boek. De enkele confrontaties die in het boek voorkomen, hadden veel krachtiger kunnen zijn. Kortom, veel om elkaar heen draaien, maar tot aan het einde weinig daadwerkelijk ingrijpen. Als roman zal dit boek wel geschikt zijn, maar als thriller met personages die lijken op schimmen uit een ver verleden, gaat er weinig dreiging vanuit."
"1","In het laatste deel van de divergent trilogie verlaten Tris en Tobias de stad Chicago. Nu de factielozen de macht hebben overgenomen en Tobias' moeder de leiding heeft, loopt alles mis. Tris, Tobias en hun vrienden laten de muren van de stad ver achter zich en gaan op zoek naar hulp. Die vinden ze en ze komen achter een groot geheim dat iedereen zal verbazen. Een emotioneel en triest einde aan de Divergent trilogie. Samensmelting is veel beter dan zijn voorganger, Opstand. Er gebeurt extreem veel in dit laatste deel en vooral het einde grijpt je bij je hart. De hoofdstukken zijn precies lang genoeg en het taalgebruik was goed. Wel was het af en toe een beetje verwarrend. Ook het wisselend perspectief van Tris en Tobias was heel interessant."
"0","De cover is donker met een donkere hond erop en dat is nog wel mooi maar de titel brulaap past er niet echt bij, wel bij de inhoud. Poëtische verhalen staan ver van mijn comfortzone maar ik wou het toch onbevooroordeeld lezen. Het is het beste om eerst te lezen waar het allemaal over gaat en op te zoeken waarom de schrijver dit boek schreef. Het zijn allemaal stukjes die hij in zijn leven opschreef en die hij later bijeen gevoegd heeft in dit verhaal. Ik geraakte er echt niet door en ik begrijp het boek niet, het is zoals gezegd echt buiten mijn comfortzone en helaas niets voor mij. Het is geen boek dat je als een verhaal kan uitlezen en je moet er echt je gedachten bij houden."
"1","Normaal houd ik niet van korte verhalen maar deze is echt heel eng en goed. Eventjes tussendoor gelezen omdat ik zo gauw geen ander boek bij de hand had."
"0","De thriller Hoog spel is geschreven door Gary Berntsen, in samenwerking met Ralph Pezzullo. Berntsen is een gepensioneerd spion van de CIA, die zich momenteel kandidaat stelt voor de U.S. senaat in New York. Deze republikein in hart en nieren, is echter vooral bekent van zijn bestseller Jawbreaker. Co-writer van beide boeken is de voormalig journalist Ralph Pezzullo. Ralph heeft het reizen met de paplepel ingegoten gekregen, omdat zijn vader een baan had bij buitenlandse zaken en met zijn gezin de hele wereld rondreisde. Pezzullo maakt nog steeds dankbaar gebruik van de, in die periode vergaarde kennis. Matt Freed, agent van de National Counter Terrorism Service (NCTS), wordt in Hoog Spel geconfronteerd met een Iraanse overloper. Deze Iranees, een hooggeplaatst lid van de Iraanse veiligheidsdienst, biedt tegen bepaalde voorwaarden, belangrijke informatie aan. Voor het Amerikaanse staatsburgerschap en een groot geldbedrag, is hij bereid gegevens te verstrekken over een op handen zijnde aanslag op een aantal Amerikaanse steden. Hieruit blijkt dat Matt Freed maar twee weken heeft, om deze terreurdaad te voorkomen. Gary Berntsen presenteert met Hoog spel een thriller, met een ingewikkeld plot. Helaas betekent ingewikkeld nog niet; goed, spannend of ingenieus! In het geval van dit boek betekent het niets anders dan warrig. Zo zijn bijvoorbeeld de plannen van de overloper niet alleen vergezocht, voor het slagen ervan, blijken ze achteraf ook totaal onnodig. Hoofdrolspeler Matt Freed loopt van hot naar haar, bereikt in wezen niets, maar weet toch steeds de juiste weg te bewandelen. Hoe hij dat doet is onverklaarbaar. Mij is tenminste niet duidelijk hoe hij, uit het niets, steeds weer de juiste conclusie weet te trekken. Het eindspel is wat dat betreft helemaal het toppunt. Uiteraard op het uiterste nippertje, ontrafelt hij op magische wijze, het dodelijke complot. Hoog spel heeft de verwachting die het wekt door de tekst op de achterplat, helaas niet waar gemaakt."
"1","Dit is nou zo'n serie die lekker blijft, ook al lees je ze niet snel achter elkaar, je vergeet de hoofdpersonen gewoon niet. Ieder deel leef je weer mee met de inwoners van Virgin River. Ieder deel gebeurt er wel wat spannends, romantisch zowel met de bestaande personages als de nieuwe. Bepaalde acties komen ook iedere keer weer terug in het verhaal bijvoorbeeld het jachtseizoen. Dit is een serie die iedereen kan gaan lezen of je nou een chicklit fan ben of niet."
"0","Wat heb ik mij geergerd aan de hoofdpersoon. Von het eind aan elkaar gebroddeld."
"1","Ik weet niet waar Owan Drake zijn inspiratie vandaan haalt! Ik vond deel I en I.5 buitengewoon fantastisch, maar nu vind ik ze maar gewoontjes! Wat een freaking rollercoaster is dit boek! Dit is voor mijn part beter dan Game of Thrones. Ben zeer benieuwd naar de volgende boeken."
"0","Dit was mijn eerste Nicci French. Ik moet zeggen dat ik wel benieuwd was hoe het af zou lopen, en het daarom snel uit had. Toch viel het me zwaar tegen. Ik ergerde me enorm aan het gezemel van Jane (de hoofdpersoon)... ze was ook in werkelijk élke scène aan het eten, drinken, roken, huilen - of een combinatie van deze activiteiten. En die onnatuurlijke dialogen die erin zitten!! Ik moest de hele tijd maar denken ""zo praten mensen niet"", en dat stoorde me nogal bij het lezen. Het eind vond ik nogal kort en afgeraffeld, als je kijkt naar de lange opbouw. Het hele boek lang wordt elke emotie tot vervelens toe uitgerafeld, maar aan het eind, als je écht benieuwd bent, wordt er niet op in gegaan. Voorlopig geen Nicci French meer voor mij."
"1","J. Sharpe heeft een duistere wereld gecreëerd met zijn tweeluik Territoria. Dit eerste deel is als een wervelwind die je in hoog tempo meezuigt. Spannend vanaf de eerste letter, met verrassende plotwendingen en realistische hoofdpersonen.  Met dit vierde boek van zijn hand heeft hij mijn verwachtingen ruimschoots overtroffen.  Cindy, die op korte tijd teveel begrafenissen heeft gezien, wordt zelf het doelwit van moordenaars. Ze vlucht, maar wordt neergeschoten. Haar dood voert haar terug naar een andere wereld. Een wereld waar het Kwaad overheerst. Haar moeder en zusje worden gevangengenomen. Ze probeert hen te redden, maar al snel leert ze dat je niemand kunt vertrouwen. Iedereen ziet in haar de Verlosser, iets wat ze zelf niet gelooft.  Een van de laatste dorpen die veilig zouden zijn, is ook vijandig. Ze moeten naar de stad waar de vijand op zijn sterkst is om haar familie te redden. Als eenmaal alle drie de kettingen van Amarath in handen van de vijand zijn, is de overwinning uitgesloten. Een magische ring zou hun kansen nog kunnen keren. Ook hier weet de vijand de hand op te leggen. Cindy weet te vluchten, maar voor hoe lang?"
"0","Het is mij helaas niet gelukt om het boek op tijd uit te lezen. Ik kwam heel moeilijk in het verhaal, terwijl de sneakpreview veel belovend was. Dit boek heeft het voor mij niet waargemaakt, misschien ook doordat het niet pakkend, boeiend genoeg is geschreven."
"1","Dit boek vond ik zo spannend dat ik het in een stuk heb uitgelezen, echt een pageturner. Je wilt heel graag weten hoe het eindigt."
"0","Ik zag dit boek voor 1 euro bij Action liggen en met zon bekende auteur kan dat nooit een miskoop zijn, dacht ik. Sommige commentatoren op deze site noemen dit het beste boek van Agatha Christie. In dat geval hoef ik de andere boeken niet te lezen. Na alle lovende woorden viel dit boek toch wel tegen. OK, het plot is wel aardig. Één voor één worden de 10 gasten op het verder onbewoond eiland omgebracht op het ritme van een bestaand versje uit 1869 en een van hen zal de dader moeten zijn, hoe onwaarschijnlijk ook omdat uiteindelijk iedereen zal sterven. In een na-nawoord wordt de verklaring gegeven. Het idee erachter is wel aardig en Agatha Christie is blijkens het voorwoord ook bijzonder trots op deze uitwerking. De stijl en verhaaltrant van het boek is echter van basisschoolniveau. Heel weinig diepgang en recht toe rechtaan beschreven actie. Wellicht dat in 1939 dit een normaal thrillerniveau was, maar anno 2006 is dit toch echt achterhaald. Behalve de toneeluitvoering schijnt er ook een film van te zijn gemaakt. Wellicht dat het verhaal in beeldvorm beter uit de verf komt omdat de regisseur dan meer emotie kan laten zien. Voor de boekenlijst van de middelbare school is het wel een aanrader; een bekend auteur, bekend verhaal, weinig bladzijden (222) en in grote letters gedrukt. Dus dat leest wel snel."
"1","Na het lezen van ""toen schiep God Kevin"" & ""de mol"" had ik mezelf voorgenomen om al de boeken van Bart Debbaut te lezen, wat hou ik van zijn schrijfwijze! En wederom heb ik enkel lof voor dit boek!  *Sandra Van der Meer getrouwd met Johan en moeder van 3 kinderen leeft een gelukkig leven toch sluimert de dagelijkse sleur als een wolk over hun gezinnetje. Tijdens haar wekelijks zwempartij leert ze Bram kennen, knappe, zelfzekere Bram, ze weet niet wat haar overkomt, vlinders in haar buik. Langzaam maar zeker zoekt Bram een weg in haar leven. En wie is die seriemoordenaar die de stad in zijn ban houdt? Een start van een kat en muisspel!  Zoals zijn vorige boeken las dit boek zeer vlot, het hoofdpersonage is zo herkenbaar, geen compliceerde verhaallijn maar eerder een ""wie is het"". De delen die vanuit het perspectief van de seriemoordenaar is geschreven gaven me de kriebels! Dit is een echte thriller.....met een ongelofelijk plot en een einde als een afgesloten cirkel!"
"0","Tosca Lee werd in 1969 geboren in het plaatsje Roanoke, in Virginia. Ze is afgestudeerd op de vakken Engels, literatuur en economie. Haar carrière begon als freelance schrijfster, van o.a. artikelen voor een computerblad. Als logisch vervolg verschenen er in die periode diverse door haar geschreven computerboeken. Het schrijverschap vulde ze aan met modellenwerk en 1996 deed ze zelfs een gooi naar de titel van Mrs. Amerika. Ondanks deze drukke werkzaamheden zag ze ook nog kans om af te studeren in geschiedenis en theologie. Tegenwoordig schrijft Tosca romans met een Christelijke inslag. Lucian. Meesterwerk van een gevallen Engel draait om Clay, een redacteur bij een kleine uitgeverij. Op een dag wordt hij opgeschrikt door de komst van Lucian. Deze gevallen engel eist van Clay dat hij zijn memoires schrijft. Al gauw blijkt weigeren geen optie. De engel ontpopt zich als een groot manipulator en gebruikt zijn duistere gaven om zijn zin te krijgen. In eerste instantie denkt Clay nog onder de druk van Lucian uit te kunnen komen, maar zijn aanvankelijke afkeer verandert al snel in een obsessie. Binnen enkele weken kan hij aan niets anders meer denken, dan aan het verhaal van Lucian. Lucian. Meesterwerk van een gevallen Engel is een aardig boek, maar is geen thriller. Het is zelfs geen spannend boek. Het verhaal geeft, op een verkapte manier, een beknopte samenvatting van de Bijbel. Veel meer stelt het boek niet voor. Leuk voor de liefhebbers van christelijke literatuur, irritant voor de personen die een thriller verwachten. Mijn persoonlijke mening is dan ook dat dit boek niet op de site van Crimezone thuishoort."
"1","Vloekhout ben ik. Johan de Boose schreef mij om van mij af te zijn. Hij droomt over mij. IJlend. En precies zo schreef hij over mij. Iedere nacht. Hij heeft koorts denk ik. Hij rilt. Ik heb hem gezegd dat hij mij moet schrijven. Op-schrijven, begrijpt u? Dat het een keer op is. Dit is mijn testament. En ja, het staat er nu in, in zijn boek, zwart op wit: ‘ik wend me met mijn testament (..) tot eender wie die straks de hemel ziet oplichten en een heilwens prevelt – luister naar mijn wens’.  Hij heeft mij ooit voor het eerst ontmoet, in onheuglijke tijden, hij kent mij al zijn leven lang. Er is dus echt nooit een tijd geweest dat hij mij niet kende. Hij schreef eerder over mij. In boeken over Gaius (Geluk) de schelm en Jevgeni de dromer en Bogomil zijn metgezel, over Goedgeborene en Godsboterhammetje. Met die typische Vlaamse humor. Hij heeft nu over mij geschreven in twaalf hoofdstukken als twaalf apostolische stukken. Met steeds korte tekst vooraf over wat komen zou, helemaal zoals de eerste en beste en dus in zekere zin laatste romanschrijver Cervantes deed.  Johan de Boose maakte papier van mij. Dat is wat hij deed. In dunne schors gestoken ben ik nu. Ik die ooit olijfboom was, zo ongenaakbaar woest dat Van Gogh mij en mijn familie wilde schilderen.  Wij reisden. Door de tijd. Dat is wat wij deden. Zijn oma vertelde denk ik over moeder Maria (Maryam, schrijft hij), en hij luisterde en hij wist het kind dat zij kreeg was niet van haar. Ja natuurlijk ook van haar, maar vooral en allermeest en hoe dan ook van hem. Hém noemde zij hem. Het is van Hem. En Johan huilde. Hij huilde haar tranen. En hij schopte tegen de boom in de tuin en noemde mij vloekhout. Het zout in zijn ogen prikte als een gek, als woestijnzand. En hij spijkerde haar kind met zijn kleine harde vuisten op mijn bast. Vanaf die tijd is het dromen begonnen, het echte reizen. En het boek is zijn verslag.  Ik werd woest omgehakt. Hij schreeuwde nee. Maar ja. Ik werd zijn kruis. Zijn hartstocht. Zijn bloedvocht. Haar kind van Hem was dood. Hij zag mij overal. Traliewerk. Kruis tegen kruis tegen kruis. En hij sloot zijn ogen. Hij zag Maria voortaan blind. Zijn Maryam. Zo werd ik tot icoon. Hij framede haar voor zich met mij.  En wij reisden. Hij wilde mij ergens begraven. Ook ik zou eens ongezien zijn. Hij wilde mij redden. Haar redden. Hem. Hij liep als een Don Quichot blind de weg van het christendom. Hij had alleen mij, als een wichelroede, talisman. Maar waar hij ook ging, waar hij ook heentrok, Europa, Rusland, en wie hij ook sprak, toneelmeesters, monniken, filosofen, handelaren, vorsten, kunstenaars, ruimtevaarders (ja het is een heerlijk rijkbevolkt boek!), nergens vond hij rust voor mij, voor haar – om nog één keer elkaar in de ogen te zien en ze daarna voorgoed te sluiten.  Nu ik over mij schrijf, dit boek van hem recenseer, dit droomportaal – ook anderen zullen over mij, over hem willen schrijven, lovend of hoofdschuddend –, het komt mij voor dat dit voor eeuwig is. Dit is mijn testament. Er is een Oud en er is een Nieuw Testament, dit is het Laatste Testament. Het laatste, over de waarheid en niets dan de waarheid.  De Boose wil van mij af. Hij wil de koorts niet meer. Elke keer duik ik op als uit het niets en bezorg ik hem rillingen, en niet alleen hem, ook anderen – altijd ouderen overigens, nooit kinderen. Kinderen komen in het boek niet voor. Dat valt wel op. Behalve die ene dan, Jesjoea, die altijd kind is gebleven. Maar niet leven mocht. En ook Maryam, het kindmoedertje, toen ze nog dansen kon en als ze weer dansen mag, voor zichzelf en voor God. Maar hoe hinderlijk zijn eeuwige kinderen, wordt in alle eeuwen gedacht.  Johan de Boose is schrijver en wil leven, niet schrijven. Dit is zijn boek over boeken. En, voor wie goed tussen de regels leest, ook over Arthur van Schendel, Willem Jan Otten, Joost de Vries, paus Franciscus en zijn kerk. Maar hij is tot mij veroordeeld. Hij kan niet van mij af. Hij komt niet van mij los. Ik ben zijn alle-snaren-beroerende vloekhout.  Mijn papier is geduldig, al raakt het een keer op. En al worden mijn letters door vuur verast, of zou elke boom worden gekapt, waar woorden met hart en ziel worden gesproken, geschreeuwd, gesnikt of gefluisterd, worden doden gewekt.  In het boek is per tekst nog net een kleine foto te zien. Zijn waarheid, of onze waarheid, of die van 2000 jaar religie, raakt steeds meer uit zicht. Een kleine foto is het. Van de icoon. Te zien precies bij de uitgang van de roman. Maar daar gaan de ogen open. Wat hier wordt gelezen moet blijven. Johan de Boose moet schrijven. Dat is mijn laatste wens. Ik kan niet in zijn schaduw staan. Maar liggen misschien wel."
"0","In Catch 22 volgen we Yossarian, piloot bij de Amerikaanse luchtmacht, die tijdens W.O. II op een eilandje in de Middellandse Zee gekazerneerd is. Van hieruit moet hij met zijn squadron vijandelijke doelwitten bombarderen .  Het hele verhaal draait erom dat zijn oversten het aantal vluchten dat nodig is om naar huis te mogen gaan, voortdurend opvoeren. Yossarian wordt er gek van zijn leven telkens weer op het spel te moeten zetten, terwijl hij eigenlijk al lang ongedeerd naar huis had kunnen gaan. Hij besluit dus om zich echt gek te laten verklaren omdat hij vindt dat je goed gek moet zijn om nog langer vluchten uit te voeren. De legerartsen vinden dan weer dat het feit dat hij zo snugger is om zich gek te laten verklaren net bewijst dat hij het niet is (want volgens zijn eigen logica zijn zij die wel blijven vliegen dus eigenlijk diegenen die gek zijn). Dus moet Yossarian vluchten blijven uitvoeren. Zo zit het boek barstensvol van tegenstellingen en onmogelijkheden: catches 22. Na het verschijnen van dit boek werd ‘een catch 22’ immers de algemeen gangbare term voor ‘een algemene situatie waarin een individu twee acties dient te verwezenlijken die wederzijds afhankelijk zijn van de andere actie, welke als eerste dient te zijn voltooid’ (Wikipedia). Mooi is ook hoe Heller de draak steekt met de leidinggevenden in het leger (en bij uitbreiding in elke organisatie). Het wemelt in het boek van superieuren (die veilig aan de grond blijven). Zij zijn slechts met één zaak bezig: opklimmen op de hiërarchische ladder. En dit terwijl de ‘gewone piotten’ het slagveld worden opgestuurd.  Natuurlijk is Catch 22 een cultboek. Toch was het voor mij geen page turner. Ook al blijkt na enkele pagina’s dat Heller een komisch effect beoogt door een zeer ernstig onderwerp heel luchtig te benaderen, toch ervaar ik dat dit moeilijk 475 pagina’s lang vol te houden is. Het vergt dus wat geduld je erdoor te wurmen, maar dit wordt beloond met een pakkend einde.  Uiteraard was dit boek in zijn tijd een revelatie in boekenland. Heller braakt bij monde van hoofdrolspeler Yossarian en de talrijke nevenpersonages niets dan onzin. Op zich onderstreept dit uiteraard het zinloze van een oorlog. Als lezer heb je verder het gevoel voortdurend cirkeltjes te draaien en dat is nu net wat Yossarian ook doet: hij moet vluchten blijven vliegen terwijl hij maar één ding wil: naar huis gaan (en als lezer wil je op den duur ook maar één iets: dat het boek uit is.) Als klassieker is dit wellicht een must op je leeslijst, maar dan wel een waar je wat moeite moet voor doen."
"1","Dit boek heeft me geraakt. Ik ben weer iets over de tweede wereld oorlog te weten gekomen wat ik eigenlijk nog niet wist. Hoewel er wat onwaarschijnlijkheden in het boek zitten was dit treurige en soms hartverscheurende boek zeker de moeite van het lezen waard."
"0","Elke is biologiestudente en worstelt met haar leven. Ze worstelt met haar genderidentiteit. Ze is blijven hangen tussen kind en volwassenen, tussen man en vrouw.  ’s Zomers gaat ze naar haar oudtante Ko, die één is met de natuur. Ze helpt haar in de moestuin en ze constateert dat de vorm van het leven niet vanzelfsprekend is.  Eigenlijk voelt Elke zich als mens nergens thuis. Dan ontdekt ze ‘de wateraap’. Dit wezen voelt zich wél overal thuis, leefde soms op het land, soms onder water.  Dan gaat ze voor haar studie naar Wenen om te onderzoeken wat wat de missing link zou kunnen zijn tussen mens en aap: de ‘wateraap’  Het verhaal komt zeer traag op gang en kenmerkt zich door lange en moeilijk te begrijpen zinnen. Ik had de grootste moeite om te kunnen verplaatsen in de persoon Elke. Ik begreep haar gedachtegang niet en de geformuleerde zinnen kwamen onwerkelijk en vreemd op mij over.  Later in het boek, nadat ik mij echt door de eerste bladzijden heen heb geworsteld, liep het verhaal wat vlotter. Maar echt gemakkelijk te lezen is dit boek niet.  De boodschap, die de schrijver de lezer wil brengen is naar mijn idee ‘de worsteling met de identiteit’. Maar echt goed uit de verf kwam deze boodschap niet, vond ik."
"1","Bridge of Clay, het nieuwe boek van Markus Zusak, de schrijver van The Book Thief, maar geheel verschillend in stijl en verhaal.  Het verhaal gaat over vijf broers, Matthew, Rory, Henry, Clay en Tommy, die samen in hun ouderlijk huis wonen zonder hun ouders. Moeder is overleden en vader is daarna vertrokken. Het verhaal wordt verteld door de oudste zoon Matthew maar hij verteld het verhaal van Clay.  Het is niet chronologisch verteld maar je leest van verleden naar het begin van het verhaal tot nu. In het begin las het een beetje onwennig omdat ik nog in het verhaal moest komen en moest wennen aan het verspringen van de tijd, maar toen ik eraan gewend raakte werd ik geheel mee gesleept in het verhaal, en leerde ik de hoofdpersonen goed kennen, ook waar ze vandaan komen en hoe het zo gekomen is zoals het nu is. Er zijn puzzelstukjes die langzaam op zijn plaats vallen. Ik ben gaan houden van de schrijfstijl en van het verhaal, tegen het einde was mijn geboeidheid voor het verhaal een beetje afgezwakt maar ik wilde het hele verhaal wel te weten komen dus moest ik het wel echt uitlezen.  Het is prachtig geschreven, veel poëzie en woordspelingen zitten in het boek. Ook komen er veel opsommingen in, eigenlijk weet je pas op het einde van het deel of hoofdstuk wat er met sommige opsommingen bedoeld wordt. Voor mij las het langzamer dan dat ik normaal gewend bent omdat ik iedere zin tot me wilde nemen en alle woorden wilde sponzen zodat ik geen puzzelstukje zou missen. Voor mij is Zusak een echte meesterverteller en ik zal zeker uitkijken naar zijn volgende boek."
"0","Sarah Pinborough schrijft sinds 2004 boeken, thrillers en fantasy verhalen maar ook boeken voor jong volwassenen en televisieseries onder meer voor de BBC. Tot nog toe zijn twee werken van haar vertaald, Wat jij niet ziet en 13 minuten, de laatste is een jeugd thriller. Wat jij niet ziet is een psychologische thriller die echter bij momenten chicklit-achtig aanvoelt. Het verhaal komt traag op gang en kabbelt zo goed als heel het boek door. De auteur plaagt de lezer. Regelmatig laat ze vallen dat er dingen te gebeuren staan, dat het niet is zoals het lijkt maar dan is het wachten tot bijna aan het einde van het boek eer je enig zicht begint te krijgen over het hoe en wat. En tot zolang ontwikkelt het verhaal zich nauwelijks, zelfs op het saaie af en er is nogal wat herhaling. Op den duur begin je er zowat over te lezen. Het psychologische element komt ook nog eens helemaal ongeloofwaardig over. Het einde is dan ook nog raar. Op een bepaalde manier heeft Pinborough er wel naartoe gewerkt maar toch heb je het gevoel dat het zomaar out of the blue komt en blijf je verweesd achter. ""Dit boek wordt jouw nieuwe obsessie"" volgens Harlan Coben op de cover. Dat geldt misschien voor sommigen maar voor mij was het een teleurstelling. Quotes on the cover cannot be trusted, is hoe langer hoe meer mijn ervaring. Wat jij niet ziet leest verder wel gemakkelijk maar daar is alles mee gezegd."
"1","We hebben er even op moeten wachten, de nieuwe van Tess Gerritsen. De zondares verscheen echter vorig jaar al bij de boekenclub. Een paar maanden geleden kregen ook de niet leden de kans om de nieuwe Gerritsen te verslinden. Verslinden, want deze zevende thriller van haar hand is een bijzonder goed boek met een opmerkelijk sterk plot. In De zondares zien we Jane Rizzoli weer terug als de eigenzinnige detective uit Boston. Ze zit met de brute moordaanslag op twee nonnen in een bijna hermetisch afgesloten klooster. Patholoog-anatoom Maura Isles  de Koningin van de Doden  onderzoekt het lichaam van een van de slachtoffers, een twintigjarige non, en ontdekt dat deze onlangs bevallen is van een baby. De tweede non ligt buiten bewustzijn in het ziekenhuis. Niet veel later wordt Isles opgeroepen om een volledig verminkt lichaam te onderzoeken, gevonden in een achterbuurt van Boston. Ze staat voor een raadsel. Het lijk is ontdaan van zowel handen en voeten en het gezicht is als een masker van het hoofd gestroopt. Tot overmaat van ramp staat ook haar ex - de oprichter van een medische liefdadigheidsinstelling - na drie jaar weer voor haar deur. Toeval of heeft zijn plotselinge bezoek een andere reden? Detective Rizzoli weet zich zowel met de zaak van de vermoorde nonnen als haar eigen hormonen geen raad. Zeker wanneer blijkt dat de FBI, in de vorm van haar scharrel Gabriel Dean, ook bijzonder veel interesse heeft voor de zaak en zich weer meldt in Boston. Het moet gezegd. In De leerling  mijn kennismaking met Tess Gerritsen  had ik bij tijd en wijlen moeite met het karakter van detective Rizzoli en vond ik de auteur wat slordig omgaan met de vele lijntjes die niet bevredigend werden afgesloten. In De zondares is het hele andere koek. Gerritsen wist mij niet alleen warm te krijgen voor de nukkige Rizzoli,?ze smeedde zeer knap de verschillende verhaallijnen naadloos aaneen. Nagelbijtende spanning, huiveringwekkende details, humor, een vleugje romantiek en een bijzonder goed uitgewerkt plot zijn de ingrediënten van deze pageturner van Gerritsen. Vier verdiende sterren en een echte Must Read tip voor de vele fans van Mo Hayder en Karin Slaughter."
"0","Grof wild is een boek van Pieter Aspe, die volgens De Morgen schrijft op internationaal niveau. Dat is volgens mij niet van toepassing is op dit boek, maar wie ben ik om dat tegen te spreken? We kennen hem allemaal enerzijds van zijn bekende detectiveverhalen over Pieter Van In, een hoofdrechercheur uit Brugge, die samen met zijn team als een echte deus ex machina alle misdaden oplost binnen enkele dagen. Anderzijds is hij ons bekend van VTM, waar hij regelmatig een gastrol speelt in de serie Aspe. Spijtig genoeg komt Herbert Flack niet voor in deze thriller, het is een van de enige boeken van Pieter Aspe die niet draait rond inspecteur Van In en zijn team. De Tittel van het verhaal verwijst naar de locatie van het verhaal namelijk de Ardennen en naar de manier waarop het koppel opgejaagd word als grof wild. Ik heb er ongeveer een week over gedaan om het boek uit te lezen en vond het eerder een teleurstelling. De Standaard Boekhandel geeft me in ieder geval gelijk want het is het goedkoopste boek van Aspe en alleen verkrijgbaar op bestelling. Er gebeurt vrij tot zeer weinig in het boek maar misschien is dit wel omdat het net zo een kort boek is (123 pagina’s).  Het boek heeft in tegenstelling tot Pieter Aspe geen prijzen gewonnen. Hij won onder andere de Hercule Poirotprijs voor Zoenoffer, Humo's Gouden Bladwijzer voor De vijfde macht en de Hercule Poirot Oeuvreprijs voor Aspes gehele oeuvre. Aspe is een schrijver die begonnen is op latere leeftijd. Hij maake zij debuut toen hij 45 was (in 1995). Het boek dat ik gelezen heb, Grof wild, is voor het eerst uitgegeven in 1998. Waarschijnlijk is het boek veel eerder geschreven, maar is het pas na het succes van zijn andere boeken als publiceerbaar bestempeld, dit omdat het boek veel amateuristischer geschreven is en er geen sprake is van Van In.  Je merkt ook dat het een oud boek is aan onder andere de geschatte waarde van het telecommunicatiebedrijf van Victor Borremans dat geschat was op 1,2 miljard frank wat nu een 30 miljoen euro zou zijn. Ik vind het wel spijtig dat men dit niet aangepast heeft in latere drukken. Misschien is de auteur wel gewoon fervent fan van wiskunde, dat zou verklaren waarom het hoofpersonage plots met Pythagoras berekent hoe hij een ladder in de modder moet plaatsen om zo door het raam van een chalet te klimmen en dit allemaal met een gebroken been.  Om even samen te vatten: het verhaal gaat over Eva, de vrouw van een succesvol zakenman, genaamd Victor. Om hun 25ste huwelijksverjaardag te vieren, huurt ze een chalet in de Ardennen. Ze kiest voor de Ardennen omdat ze weg wil van de buitenwereld en niet wil dat Victor afgeleid wordt door zijn werk (cliché). Hier zal ze binnenkort geen last meer van hebben, want Victor gaat een miljardendeal sluiten met Japanners om zijn bedrijf te verkopen. Ze laat ook acteurs inhuren door een collega van Victor om hem bang te maken en zo de passie terug in hun relatie te krijgen. Wat ik een bizar en vergezocht idee vond. De acteurs blijken criminelen te zijn en het verhaal begint zo eindelijk spannend te worden.  Persoonlijk vond ik het geen goed boek en was ik wel vrij teleurgesteld. Ik had speciaal gekozen voor een boek van Pieter Aspe omdat ik er al eens een boek van gelezen had, het was er wel één over Van In. Ik moet wel toegeven dat het me ook aansprak omdat het een kort boek was en ik niet echt een goede lezer ben. Ik heb wel gemerkt dat een kort boek veel minder aangenaam is om te lezen omdat er veel minder details inzitten en het zich echt tot de hoofdzaken beperkt. Zo kunnen de karakters van de personages minder uitgediept worden en zo kun je je ook minder goed inleven in het verhaal. Om het mooi te verwoorden: Grof wild is een kort boek, maar Grof geschreven."
"1","Ik vond het vorige werk van Hayder maar zozo, maar nu springen de vonken eraf... De plot valt wat magertjes uit voor een thriller (daarom geen 5de ster), maar wat een briljante stijl hanteert ze toch als ze de aandoenlijke naïviteit van de Nanjing-chinezen diametraal tegenover de wreedheden van het Japanse leger plaatst. Daarnaast schetst Hayder een nuchter portret van de hedendaagse, zichzelf voorbijsnellende (en niet omkijkende) Japanse maatschappij a.h.v. de lotgevallen van de Engelse Grey, die ook nog steeds op zoek is naar zichzelf na een verschrikkelijke gebeurtenis uit haar verleden.  Een lezeres omschreef in een recensie Hayder's stijl als 'mooischrijverij': tja, Hayder heeft inderdaad geen behoefte aan rondvliegende ledematen om haar punt te maken; haar proza zorgt er wel voor dat de vroege premisse van naderend onheil je alsnog een slag in het gezicht verkoopt. Als je daar in slaagt, dan ben je een grote... Ach, kende het genre maar meer dergelijke 'mooischijvers'."
"0","Om even te reageren op Gudrun Voets wat mijn rescentie betreft... eerst en vooral zou ik aanraden even het boek Red Dragon ter hand te nemen en inderdaad niet de film te bekijken voor u zo stevig van leer trekt want de film is inderdaad maar een flauw afkooksel van het boek van Harris. Dat ik kleinburgelijk zou zijn en enkel het talent van eigen bodem naar de dieperik wil kelderen houdt ook geen steek... zie maar naar de recensies die ik eerder publiceerde omtrent Jef Geeraerts en Johanna Spaey. Mijn argumenten houden wel degelijk steek!"
"1","Daar is het boek dan eindelijk! Het debuut van Soraya Vink, Persona. Hoofdpersonage Elvira Selas zat al een tijdje in haar hoofd en kreeg steeds meer vorm. Drie jaar lang schreef ze en deed ze research en nu is het resultaat. Op de cover direct een intrigerende quote “Hij is een crimineel, zij is een rechercheur. Broer en zus, is de familieband sterker dan de wet?”  Rechercheur Elvira Selas keert terug bij het politiekorps na een jaar onder de radar te hebben geleefd in haar geliefde Spanje. Door een verkeerd afgelopen infiltratie in het Naves-drugskartel, moest ze haar undercover carrière beëindigen. Ze gaat nu aan de slag bij de afdeling Zware Criminaliteit, waar ze weer moeten samenwerken. Direct wordt ze samen met haar team geconfronteerd met een dubbele moord. Bij de lichamen wordt een mysterieuze rouwkaart met een Latijnse tekst gevonden.  Persona is een spannende en originele thriller waar het zeker niet alleen om drugs draait. Er speelt veel meer in het soms ingewikkelde leven van rechercheur Elvira Selas. Haar plan om de boven- en onderwereld strikt gescheiden te houden is veel zwaarder dan gedacht en vraagt het uiterste van haar. Interessant is de cursieve toevoeging uit het politie of infiltranten handboek, waar Elvira probeert aan vast te houden en daardoor leer je haar nog beter kennen. Haar interne onrust wordt heel sterk en scherp verwoord door Soraya Vink en is voelbaar. Prachtig is de zin op bladzijde 327, waarin Soraya Elvira perfect typeert: “Er is iets in me wat zegt dat ik slachtoffers moet helpen zodra ze dat zelf niet meer kunnen. Zodat hun verhalen niet in een stoffig archief eindigen en ze vervolgens vergeten worden”.  Soraya Vink laat zien dat ze gedegen research heeft gedaan voor ze begon met het schrijven van Persona. Infiltratie, het leven van een rechercheur, maar ook (de geschiedenis van) Spanje kennen geen geheimen meer voor haar. Persona komt heel realistisch over, geen enkele gebeurtenis wekt enige twijfel op. De toevoeging van een zwarte, onbekende bladzijde uit de tijd van het Franco-regime is intrigerend en een sterk motief.  Persona gaat heen-en-weer in de tijd, maar is nooit enige verwarring in welk leven van Elvira je je bevindt. Door de toevoeging van het perspectief van de dader is het verhaal compleet van A tot Z. Ook de vertaling van het gebruik van het Spaans is heel speels verwerkt in het tekst en creëert geen moment twijfel. Aan het einde van Persona laat Soraya een klein deurtje open voor een eventueel vervolg, maar dat rijst er toch wel de vraag, in welke wereld zal Elvira dan leven?  Soraya schrijft met grote overtuiging alsof ze al vele thrillers op haar naam heeft staan en dit maakt van Persona een heel sterke (psychologische) thriller van een veelbelovende, nieuwe naam bij de Nederlandse misdaadauteurs. Ieder woord is raak, er wordt geen letter verspild en alles draagt bij aan het sterke plot. Met Persona heeft Soraya een zeer prettig, leesbare thriller geschreven met vaart, die absoluut smaakt naar meer."
"0","Dat het boek het aantal sterren van mij krijgt die ik gaf heeft te maken met het verwachtingspatroon. Als ""boek van het jaar"" in de Vrij Nederland Detective & Thrillergids verwacht je een thriller en dat is het in de verste verte niet.  Graeme Macrae Burnet (1967. Kilmarnock,VS) heeft een roman geschreven wat opgehangen is aan een drievoudige doodslag in een Schots gehucht in het midden van de 19e eeuw. Het boek is grofweg opgedeeld in drie delen, De realiteit weergeven door de bril van Roderick MacRae, het onderzoek en het proces, en het geeft je een mooie inkijk in het leven en de gedachtegang van die tijd. Het trage levensritme, het zware leven en het lijden van de gewone man zijn prachtig beschreven. Maar het verhaal is dunnetjes. Kracht van het boek is naast de reeds genoemde facetten de weergave van het verhaal zonder een bepaalde moraal mee te geven. De lezer wordt gevraagd na te denken en zelf te overwegen wat goed is of fout. Conclusie: helemaal geen slecht boek maar wat een raar iets dat het in de markt is gezet als thriller."
"1","In 1973 werkt Olga als hulpje in kapperszaak ""De Pijpekrul'' in Rotterdam. Ze is niet echt tevreden met haar leven en wil zo graag gelukkig worden met een man en kinderen, zoals haar vriendinnen dat hebben. Als Rutger haar leven binnenwandelt, heeft ze de man van haar dromen gevonden en doet ze alles om dat zo te houden. Veertig jaar later heeft Cassandra net haar relatie beeindigd. Ze heeft een huis gekocht in Rockanje en wil daar een nieuwe start maken en een praktijk als voedingsdeskundige beginnen. Haar toekomstplannen lopen anders als ze elke nacht een ijselijke gil hoort om dezelfde tijd. Ze gaat op onderzoek uit en ontdekt dat er 40 jaar geleden in haar woonhuis een man en een vrouw op afgrijselijke manier zijn omgebracht. De ontknoping van de moord blijkt voor iedereen gevolgen te hebben gehad...  Het verhaal van Judith omvat twee verschillende tijdsperiodes. Door de vrij korte hoofdstukken zorgt het dat het verhaal je blijft boeien en je door wilt blijven lezen. Het is totaal niet storend om steeds te wisselen van tijd, omdat de jaren '70 zo levensecht worden beschreven. Het verschil van toen en nu is daardoor heel goed van elkaar te onderscheiden. Bijna elk hoofdstukje eindigt met een spannend fragment, wat maakt dat je snel door wilt om meer te weten te komen. In de proloog wordt de spanning al goed weggezet en het hele boek blijft dat ook zo, nergens zakt het verhaal in en blijft het je verrassen en boeien. Je wilt weten wat er met Olga en Cassandra gebeurt en wat de twee vrouwen wellicht met elkaar te maken hebben. Je probeert zoals altijd bij een thriller mee te denken met de schrijfster, maar Judith zet je steeds op het verkeerde been en de verrassing bewaart ze voor het eind.  De personages zijn heel goed uitgewerkt. Je begrijpt waarom de twee vrouwen hun keuzes maken. Vooral de achtergrond van Olga laat me snappen waarom ze zo wanhopig op zoek is naar de 'ware'. De titel kan ik niet uitleggen zonder iets te verraden van het verhaal. Daarvoor moet je het gelezen hebben, zodat je weet welke bijzondere reden Judith hiervoor heeft. Ik vind dit weer een heerlijke thriller van Judith's hand. Voor haar fans herkenbaar door haar bijzondere manier van vertellen: ze kan je laten gieren van de lach maar ook misselijk maken door haar manier van beschrijven. 'Vreemden in de nacht' vond ik iets minder rauw dan we doorgaans van haar boeken gewend zijn. Mijn verwachting van dit boek was vrij hoog, aangezien ik bijna alle boeken van Judith heb gelezen en ze allemaal heb verslonden. Ook deze keer heeft de schrijfster dit voor mij weer waargemaakt! Een echte aanrader dus!! Maar met waarschuwing: als je begint, wil je m niet meer wegleggen!!"
"0","Walter Raam begeeft zich in een kunstenaars wereldje waar alles alleen lijkt te draaien om geld, seks , drugs en af en toe het verkopen van een schilderij. Op een rauwe en realistische wijze wordt de doelloosheid en oppervlakkigheid van dit leven in beeld gebracht. Best een aardig boek, maar geen topper."
"1","Nilgün beschrijft in korte verhaaltjes een aantal jaren van haar leven en vooral ook de relatie met haar moeder. De verhaaltjes springen in de tijd heen en weer en het geheel is humorvol uitgewerkt."
"0","Ik vind het niet fijn hoe het geschreven staat en de verhaallijn vind ik ook niks. Ik had dit niet verwacht van J.K.Rowling. Het lijkt op een fanfictie verhaal."
"1","Dit boek is in feite een sequel van 'De kunst om in koor te huilen'. Het kan apart gelezen worden maar met het eerste boek als achtergrond is het toch heel wat interessanter. Allan is nu een volwassen man geworden en heeft bepaald geen goede herinneringen aan zijn jeugd. Als zijn vader sterft, staat hij dan ook niet te springen om zijn moeder te bezoeken, maar hij doet het toch, samen met zijn zus, Sanne. Beiden zijn psychologisch bepaald nog altijd niet stabiel te noemen. Hun bezoek aan het ouderlijk huis zet een aantal ontdekkingen en ontboezemingen in gang over het reilen en zeilen van het vroegere gezinsleven. Ook hoe Allan's vader gestorven is, blijkt nogal mysterieus te zijn en Allan zet alles op alles om dit verder te onderzoeken. Het verloop van het verhaal doet uiteraard denken aan het eerste boek, en is daarom niet meer zo verrassend. Toch kan je enorm goed meeleven met alle personages. Het is opnieuw zeer intimistisch en zwart komisch geschreven. De personages zijn zo onschuldig en naïef en hun plannen lopen nooit echt zoals voorzien. Het is echt de moeite om er je verder in te verdiepen als je het eerste boek al uit hebt. Hoewel het in dezelfde trant geschreven is en het verrassingseffect toch wat weg is, blijft het een super goed boek!"
"0","De titel van de recensie geeft weer waarover het boek gaat. Hij is verkocht als een roman maar kan zeker ook doorgaan voor een psychologische thriller. Voor mij is het echter een mooi pamflet over de houding van onze maatschappij tegenover verkrachtingen dat hier mooi verwerkt is in een thriller. Ook de problemen met drugs komen ook zeer goed aan bod. Het boek heeft ook alle elementen van een thriller. Dochter verdwijnt. Dood aangetroffen na lange tijd. Wie zijn de daders? De politie heeft een vermoeden maar daar blijft het bij. De moeder gaat zelf achter de waarheid en rijpt in . Dit alles komt haar zwaar te staan. Deze keer grijpt de politie wel in en stuurt de moeder naar de gevangenis.  Besluit: We dronken een glas, we p... een plas en alles bleef zoals het was. D.w.z. dat wat in het boek beschreven is, komt vandaag, morgen en overmorgen in de werkelijkheid steeds opnieuw voor.  Wat de kaft betreft vind ik het niet geslaagd. Wat de vertaling van de oorspronkelijke tittel: Kata naar ik zal straffen is wel ver gezocht.   Ik geef maar twee sterren daar het als thriller zijn doel voorbij schiet. Als pamflet , aanklacht, is het OK."
"1","Ik heb eigenlijk niet de gewoonte om recensies te schrijven over het werk van mijn collega's (inderdaad, ik schrijf ook thrillers, zie maar op www.stefaanvanlaere.be of elders op deze site), maar dit keer wil ik graag een uitzondering maken. En wel voor Bavo Dhooge, wiens verzameld thrillerwerk ik hier in één keer graag zou roemen omdat hij een originele stem in thrillerland laat luiden. Ik heb nog niet alle vier zijn thrillers over Pat Somers gelezen (sorry Bavo, maar dat verdomde tijdsgebrek nietwaar...), maar die ik wél gelezen heb (SMAK, Spookbloem en het begin van Star) wisten me bijzonder te bekoren. Bavo balanceert namelijk vakkundig op het slappe koord tussen hilarische toestanden, kitsch, pulp en camp met een zelden geziene flair. En dan zijn er natuurlijk nog zijn andere boeken die hij welhaast sneller schrijft dan de lezers ze kunnen lezen.Kortom, een schrijver naar mijn hart die ik hier graag warm zou aanbevelen. En nee, Bavo heeft mij NIET omgekocht om deze lovende woorden te schrijven, ik meen ze ook. Er is genoeg naijver in de wereld, dacht ik..."
"0","""Lichte Jaren"" is het eerste deel in een reeks boeken over de familie Cazelet. Het geheel beschrijft de periode van eind jaren '30 tot na de Tweede Wereldoorlog. We lezen in dit deel met name de belevenissen van de familie tijdens hun zomervakantie van 1938 in Sussex.  Dit deel heeft mij geen enkel moment echt weten te bekoren. Het verhaal kabbelt voort zonder dat duidelijk wordt wat de gedachte is. Hierbij moet wel worden opgemerkt dat er taalkundig gezien mooie zinnen voorbijkomen. Het wordt alleen nooit echt een geheel.  Vermoedelijk is dit deel bedoeld als inleiding voor het vervolg van de serie. Dat zou dan betekenen dat de delen niet afzonderlijk gelezen kunnen worden. Ik vind dat een kwalijke zaak. Natuurlijk kunnen de vervolgdelen meer actie en intriges bevatten maar het vereist wel veel doorzettingsvermogen je door deze inleiding van ruim 500 bladzijden te worstelen. Bovendien moet ""Lichte Jaren"" afzonderlijk van de vervolgen worden beoordeeld.  Wellicht is dit verhaal meer geschikt voor een vervolgserie op televisie...  Het ontbreken van een afgerond geheel en het oneindig kabbelende verhaal maken dat ik in mijn beoordeling voor dit boek niet verder kom dan 2 sterren."
"1","In het boek altijd het bruidmeisje volgen we het leven van de 31-jarige Maddie.  Maddie werkt als assistent-eventplanner voor haar onmogelijke bazin Shona. Als er kans is op promotie grijpt ze deze met beiden handen aan. Ze begint aan een enorme uitdaging, namelijk het organiseren van een naamfeest waar niets te gek voor is. Maddie probeert wanhopig indruk te maken op de directie, maar gaat dit haar ook lukken?  Tijdens haar werk als eventplanner leert ze Will en Tom kennen, twee totaal verschillende mannen. Will is altijd in voor een lolletje, terwijl Tom juist een stuk gereserveerder is. Maar voor wie moet Maddie kiezen?  ‘Hij was leuk om te zien, dat kon ik niet ontkennen. Bruine ogen, maar lichtbruin- een beetje goudachtig als je er recht in keek – en zijn zwarte haar was kort op zijn hoofd geschoren, wat hem de uitstraling van action man gaf maar hem stond het wel’   Alsof het leven van Maddie nog niet ingewikkeld genoeg is gaat haar ene beste vriendin trouwen en de andere scheiden. Natuurlijk is Maddie enorm gevleid dat ze Laurens’ bruidsmeisje en ceremoniemeester mag zijn, alleen legt deze verantwoordelijkheid wel een enorme druk op hun vriendschap. Aangezien Lauren zich ontpopt als een echte bridezilla. Ondertussen probeert ze Sarah zo goed mogelijk door de scheiding heen te helpen, in de vrije tijd die ze amper nog heeft.  In het begin van het boek vraag je jezelf af waar het verhaal precies heengaat, er gebeurd zoveel dat het eigenlijk lastig is om te volgen. Als lezer moet je hier wel van houden. Als je eenmaal in het verhaal zit, wil je blijven lezen. Het boek is gewoon een heerlijke chicklit geschreven met een dosis humor waar je blij van wordt, want lachen bij ‘altijd het bruidsmeisje’ dat gaat sowieso gebeuren. Natuurlijk is het verhaal hier en daar over de top, maar dat past helemaal in het verhaallijn van dit boek.  Een extra tintje in dit boek is dat Maddie bij elk hoofdstuk een dagboek bijhoudt als bruidsmeisje. Deze worden natuurlijk komisch ingevuld. Een heerlijk begin van een hoofdstuk. De cover past bij het verhaal, is zomers, vrolijk en je wil meteen lezen waar het boek precies over gaat.  Als je houdt van chicklits, geschreven met humor, kan dit boek niet ontbreken in je boekenkast of voor aankomende vakantie in je koffer. Al moet ik wel zeggen dat het misschien geen aanrader is als je nét een bruiloft moet organiseren voor een bridezilla ;)  Bedankt uitgeverij: Boekerij voor het recensie-exemplaar."
"0","Franck Thilliez is een guitig ogende dertiger. Vorig jaar bracht hij het sombere Noord-Frankrijk tot leven in het huiveringwekkende Het gruwelhuis. Het was zijn debuut in Nederland en Vlaanderen en het ging meteen in 7500 exemplaren over de toonbank. De reacties waren verdeeld. Sommige recensenten bejubelden de poëtische manier waarop Thilliez vorm gaf aan ‘la Bête’, een psychopaat pur sang, anderen vonden de gruwel onverteerbaar. Schaduw van de Beul is geen vervolg op Het gruwelhuis, maar heeft er wel veel kenmerken van. De horror swingt de pan uit. Als je daar niet van houdt, kan je Schaduw van de Beul best links laten liggen, want andere opmerkelijke kwaliteiten heeft het boek niet.  De hoofdpersonages zijn Cathy en David. Samen met hun dochtertje Clara vormen ze een redelijk gelukkig gezinnetje, Cathy is verslaafd aan tranquillizers en David balsemt lijken. Hij schreef onlangs een misdaadroman (rond inspecteur Jack Frost) en sindsdien worden hij en Cathy gestalkt door een waanzinnige Miss Hyde.  Het aanbod van een Arthur Doffre, een rijke, zwaar gehandicapte man, komt als geroepen. Hij wil David inhuren als ghostwriter. David moet hem een rol geven in zijn volgend boek en Doffre wil dat dat boek over Beul 125 gaat. Hij wil de geest van die seriemoordenaar doorgronden, zijn beweegredenen en zijn obsessie met getallen. Beul 125 vermoordde ouders na een langdurige marteling in het bijzijn van hun kinderen. De kinderen liet hij gaan nadat hij zijn handtekening, een mysterieus getal, op hun hoofdjes tatoeëerde. Doffre wil David rijkelijk belonen voor zijn pennenvrucht, en bovendien neemt hij hem en zijn gezinnetje mee naar zijn bungalow in het Zwarte Woud. David kan daar ongestoord schrijven en Cathy kan tot rust komen. Natuurlijk pakt het anders uit. De bungalow staat verloren in het immense bos, de sneeuw ligt meters dik, er sluipen bloeddorstige lynxen en een vreemd creatuur rond, de telefoon doet het niet en als kers op de taart hangen er kadavers van varkens voor het raam. Dat laatste als wetenschappelijk experiment van een groep entomologen, een beetje zoals the bodyfarm van Bill Bass (zie Het lijkenhuis uit 2006 door Jefferson Bass).  De spanning tussen de bewoners van de bungalow bereikt snel een hoogtepunt, maar de gebeurtenissen doen er nog een schepje bovenop. En nog een schepje. En nog… Je staat versteld van de massa ellende waar Cathy en David in verzeild raken. Gevoelige lezers zullen al snel afhaken. De literaire genotzoeker ook, want het boek verdrinkt in de uitroeptekens en het amechtig gehijg. Waar is de poëzie van Het gruwelhuis naartoe? Wat overblijft is spanning en horror. En, toegegeven, een verrassende ontknoping. (deze recensie verscheen eerder op ezzulia.nl)"
"1","“Twee waarheden naderen elkaar. Eén komt van binnenuit, één van buitenaf, en waar ze elkaar ontmoeten bestaat een kans jezelf te zien.”  Wat maakt een thriller aantrekkelijk? Spanning? Een boeiende thematiek? Een interessant plot? Veel onverwachte wendingen? De thriller Het meisje op de foto van Carina Bergfeldt voldoet in ieder geval aan elke eis. Bergfeldts verhaal bevat spanning, een goed plot en zeer veel onverwachte wendingen. Het boek is een lust voor elke lezer die van spanning houdt. Bergfeldt verbaast en imponeert met haar nieuwe thriller, ondanks een paar schoonheidsfoutjes.  Met een interessant maar zeer mysterieus proloog opent Bergfeldt haar verhaal en wekt ze de interesse: “Maar als ze terugdenkt aan die avond, herinnert ze zich de foto het best.” Vervolgens leidt ze de lezer door een zeer fragmentarisch eerste deel, waarbij ze diverse personages aan het woord laat, zonder ze echt te introduceren. Het verhaal lijkt geen verhaal en de lezer dreigt af te haken. Gelukkig keert het tij na hoofdstuk zeven: er wordt een man, Viktor, vermist. Vanaf dat moment krijgen twee personages, journaliste Julia en rechercheur Anna het woord en komt er meer lijn in het verhaal. Zij vertellen het verhaal in Het meisje op de foto en worden slechts af en toe onderbroken door andere personages. Anna en Julia geven het startsein voor een indrukwekkend en bovenal spannend psychologisch verhaal.  Wanneer Viktor verdwijnt, komen Anna en Julia in actie. De twee vriendinnen zijn op werkgebied elkaars vijanden, maar werken tegelijkertijd samen. Na vier dagen wordt het hoofd van Viktor gevonden bij een oud graf. Vanaf dat moment lijkt het om een moordzaak te gaan. Wanneer er in de rivier bij de vindplaats vuilniszakken met ledematen van zeker twee lichamen gevonden worden, wordt het onderzoek vergroot. Wellicht gaat het om een seriemoordenaar. De dames zetten alles op alles om de zaak op te lossen en komen er langzaam maar zeker achter dat Viktor niet de nette, beleefde man was die hij leek te zijn.  Bergfeldt zet alle middelen in om haar verhaal spannend te maken. Op goedgekozen plaatsen in het verhaal gebruikt ze cliffhangers en regelmatig zorgt ze voor een onverwachte wending in het verhaal om de spanning te verhogen. Ook de hoofdstukken waarin ze andere personages, zoals de dader, aan het woord laat, werken effectief: de lezer gaat samen met de hoofdpersonen op zoek naar de dader. Daarbij veroorzaakt Bergfeldt met de typeringen van de personages voor een intrigerend geheel. Van Julia en Anna maakt ze echte tegengestelde personages met een geschiedenis en gevoelens. De manier waarop ze hun levens uiteenzet is realistisch en emotioneel. Tegelijkertijd zorgt ze met de typeringen van de bijpersonages voor een intrigerend verhaal. Geen enkel karakter gedraagt zich volledig normaal en ieder personage heeft wel iets verdachts. Een geheel logisch gevolg is dan ook dat de lezer continu op het verkeerde been wordt gezet. Iedereen kan de moorden gepleegd hebben, net zo goed als dat niemand het gedaan zou kunnen hebben. Bergfeldt voorziet de lezer af en toe van een hint, maar wijst hem net zo vaak de verkeerde kant op.  Niet geheel logisch zijn de rollen die Anna en Julia toebedeeld krijgen. Waar Anna de rechercheur is, vervult Julia deze taak, als journaliste, meer. Bergfeldt, zelf journaliste, geeft Julia zo’n onderzoekende houding dat het verhaal onrealistisch dreigt te worden. In het echte leven krijgt een journalist immers niet zoveel ruimte als nu. Toch doet dit niet echt afbreuk aan het verhaal. Bergfeldt rechtvaardigt zichzelf door Julia en Anna vriendinnen te laten zijn en zelf diverse malen in het boek aan te geven dat Julia ‘over de schreef’ gaat.  Naarmate het verhaal vordert, gaat de beerput rondom Viktor verder open. Elke keer dat het verhaal dreigt te gaan kabbelen weet Bergfeldt het opnieuw te openen. Met de opening van de beerput, creëert ze diepgang in het verhaal. Waar menig thriller louter een spannend verhaal vertelt, is dit in Het meisje op de foto niet het geval. Bergfeldt verwerkt op impliciete wijze thema’s over misbruik, verkrachtingen en eenzaamheid:“‘Zo voelt het. De rest van de tijd kun je misschien een heel goed leven leiden, maar elke dag pakt hij een paar minuten lang iets van je af wat hij niet mag afpakken, eist je aandacht op een manier op zoals hij niet zou mogen doen.”  Net op het moment dat ook Bergfeldt dreigt te vervallen in het geijkte einde waarin ‘alles in eens op zijn plek valt’, weet ze de lezer opnieuw te verrassen met een verhaalwending. Daarmee sluit ze Het meisje op de foto interessant en verrassend af. Ze schrijft meer dan louter een thriller, maar voegt een psychologische laag toe. Daarmee bedient ze de thrillerlezer en de psycholoog."
"0","Het boek begint gelijk spannend en weet de aandacht naar zich toe te trekken. Maar al snel begon het mij te irriteren zo passief als de hoofdrolspeelster is. Ik vond het erg ongeloofwaardig zoals ze reageerde. Je zou toch juist vechten tot je erbij neer viel. Als dan blijkt dat ze op school zowat de hele week door hem alleen gelaten wordt heeft ze zat mogelijkheden om om hulp te roepen. Ik vond de schrijfstijl in het begin ook wat simpel, naar mate het boek vorderde werd het beter, of ik was er intussen aan gewend dat kan ook . Zoals Saskia al zei: niet echt een aanrader."
"1","Er zijn al heel veel boeken over de jodenvervolging - de holocaust - geschreven. En er verschijnen nog regelmatig nieuwe titels. Sommige boeken zijn heel bekend, wereldberoemd zelfs en andere vallen minder op. Sommige beleven druk na druk, andere belanden bij De Slegte. En steeds klinkt de vraag; wat voegt dit nieuwe boek toe? Is het niet genoeg? We weten toch allemaal wat er gebeurd is met de joden in de Tweede Wereldoorlog. En dan verschijnt er een ander boek: Vragen die ik kreeg over de holocaust door Hédi Fried. Anders, omdat de schrijfster als holocaustoverlevende antwoord geeft op vragen die haar gesteld worden in haar contact met millenniums, jonge mensen geboren in de 21e eeuw ver na de verschrikkingen van WOII. De vragen lijken niet geslecteerd, om dit beladen woord maar te gebruiken. En Hédi Fried beantwoordt ze ook vanuit vanuit haar eigen ervaring op een feitelijke manier. Niet dat de emotie ontbreekt, maar kennelijk heeft ze op grond van haar ervaring met jonge mensen geleerd dat feiten het beste ‘werken’. Het boek verdient een plaats in elke schoolbibliotheek. Elke geschiedenisdocent moet het gelezen hebben. En hoe mooi zou het zijn al er in de geschiedenislokalen voor elke leerling een exemplaar voorhanden is, zodat een klas er gezamenlijk - hardop - uit kan lezen. Na het lezen zou er dan een gedachtewisseling kunnen ontstaan waarbij links gelegd kunnen worden naar het heden."
"0","Ik vond het een redelijk boeiend verhaal, doch in het begin had ik wat moeite het weg te lezen. Het is prettig geschreven, je hoeft er niet bij na te denken. Ik ben tevreden met het boek/het verhaal, het voldoet zo goed als aan mijn verwachtingen. je moet er even in komen, daarna word het echt spannender."
"1","In het eerste boek van de Cazalets kronieken ging het met de 'Lichte Jaren' er nog vrolijk aan toe. Met veel ook voor detail schilderde Elizabeth Jane Howard ons het leven van de welgestelde familie Cazalet. Zoals in die tijd hoorde was er een duidelijk upstairs en downstairs. Maar Howard maakt voor beide plaats. En zo leren we heel de familie in dit eerste boek kennen. Gaandeweg leren we al dat er in deze familie wel vlot gesproken wordt met elkaar, maar elkaar echt zeggen wat er speelt, ... dat toch liever niet.  In het tweede boek komen we in de 'Donkere Jaren' terecht. De meeste mensen kunnen het na de ervaringen van WOI niet geloven, maar toch blijk het waar te zijn. WOII komt er aan! In dit boek lezen we de gevolgen voor de familie Cazalet. Hun huizen in Londen worden gesloten, en de familie zoekt veiligheid in Home Place, hun landgoed in Sussex. Heel de familie, samen op het landgoed, terwijl ze gewend zijn elk hun eigen huis te hebben heeft ook zijn gevolgen. De communicatie blijft echter zo oppervlakkig als hij was. Zo worden problemen nauwelijks uitgesproken.  En dan komen we bij boek 3 'Verwarring'. Er is geen betere titel te geven aan dit boek. De verwarring komt bij alle personen aan bod. Het accent ligt op de jongedames: Louise, Polly en Clary. Door de oorlog ligt de ontwikkeling van Polly en Clary lange tijd stil. Ze zijn de kinderkamer eigenlijk al ontgroeid, maar een andere oplossing is er door de oorlog niet meteen. Ze worden nog niet als volwassenen gezien, en horen daar niet echt bij, maar ook bij de jongere kinderen hebben ze niet echt aansluiting. Gelukkig hebben ze elkaar. Want ondanks hun jonge leeftijd hebben beide dames al heel wat te verwerken gekregen. Louise, die altijd gevochten heeft tegen de familie om actrice te worden trouwt snel met Michael. En dit blijkt geen sprookjeshuwelijk te zijn, hoewel zijn moeder blijkt een echte heks te zijn. Gelukkig lezen we ook nog hoe het met onze andere famileden gaat. Al krijgen zij heel wat minder aandacht. Ook bij hen heerst er volop verwarring! Vooral hun liefdesleven wordt een serieuze warboel.  De schrijfstijl van boek 3 blijft echt wel de Howard van wie ik ben gaan houden. Maar ze gooit het serieus over een andere boeg. Stonden boek 1 en boek 2 vol met regels van beschrijvingen van de omgeving, kleding, eten, enz; is dit in boek 3 veel minder. Ze zijn er nog wel, maar nu moet je er meer naar zoeken. En de kinderlogica die ik in boek 1 zo heerlijk vond, is, doordat de meisjes jongedames zijn geworden veel minder aanwezig. Gelukkig hebben we Neville en Lydia nog, die in het beetje aandacht dat de schrijfster hen geeft dit proberen goed te maken. Het tempo in dit boek ligt ook hoger. Er wordt zonder duidelijke onderbreking ineens verandert van personage. Hierdoor kom je als lezer ook in verwarring. Wat toch wel een leuk effect geeft. Door alle verwarrende en wisselende liefdesrelaties krijgt dit boek meer een soap gehalte. Het is nog niet zo overdreven als in de echte soaps zoals Familie en Thuis. Maar soms denk je toch wel even wat een gedoe en drama allemaal, dat liefde blind is wordt hier toch wel flink ingezeept. Kortom, Howard laat zien dat ze op verschillende manieren je kan boeien!  Helaas moet ik nu weer lange tijd wachten op deel 4. Ik hoop dat deze mij 'Bevrijd' en ook de familie Cazalet in rustiger vaarwater brengt zodat ik er dan met een rustig gemoed afscheid van kan nemen. Mijn verwarring is nu nog te groot om dit te doen!"
"0","Door alle media aandacht verwachtte ik heel veel van dit boek. Ik vond het boek een beetje saai. Wel blijf ik nieuwsgierig naar het verhaal achter Christian. Waarom is hij zo? Hoe is hij zo geworden? Waarom wil/kan hij niet veranderen? Misschien dat ik die andere boeken toch ook wel ga lezen."
"1","Ik won dit boek hier op Hebban, ik denk dat de redactie behoorlijk hard heeft moeten lachen om mijn grootste angst: regenwormen! Maar alleen van het woord al, krijg ik de kriebels, brrr...Gelukkig zijn deze toch behoorlijk onschuldige diertjes in het dagelijks leven redelijk gemakkelijk te vermijden, ik zal er niet voor naar een cursus ""omgaan met je angst"" hoeven. De angsten van de zes cursisten in Onverschrokken zijn van een heel ander kaliber. Van over de hele wereld reizen ze naar een idyllisch oord op Bali om onder leiding van een bezielende cursusleider hun angsten voor vliegen, hoogtes, spreken in het openbaar, vader worden, het leven zelf en natuurlijk de dood te lijf te gaan. Tot zo ver lijkt dit verhaal een gewone, fijne feelgoodroman te worden met de nodige clichés. Gelukkig kiest schrijfster Fiona Higgins voor net wat meer diepgang en psychologie in haar personages. En de best wel heftige plottwist geeft de nodige spanning aan het boek. Ok, het einde is dan wel weer een beetje té feelgood, maar in dit geval is dat geoorloofd. Ik geef 3.5 sterren voor dit onverwachte verhaal."
"0","Ik kon niks met dit boek. Het sprak mij totaal niet aan. Vreemd, want ik heb indertijd vreselijk genoten van de capriolen van AbFab. Nou ja, andere keer beter."
"1","Echt een geweldig boek zo gaaf ook. Heb dit moet in 4 maanden uitgelezen en je leert er echt wat van. Piet prins legt in zijn boeken dingen echt heel goed uit. Echt een aanrader aan kinderen die van de oorlog houden."
"0","Ik was niet ondersteboven van dit boek. Als Olga, de hoofdpersoon over haar verleden vertelde vond ik het wel spannend om te weten wat er met haar gebeurd was maar ik vond dat er te veel over het SM-gedeelte verteld werd. dit kon mij niet echt boeien. Ook snapte ik niet dat iemand zover kan gaan in deze wereld. Ben blij dat ik het uit heb."
"1","Ik was bij de proeflezers van dit werk en heb het zien evolueren van draft tot een apart staaltje sterk werk in de kantlijn van de grotere saga ""De Zaden der Hoop"". Ik zou deze trilogie zeker aanraden om te lezen als je aarzelt of het werk van deze auteur iets voor jou is. Het is niet voor iedereen weggelegd. Hou je van donkere gedachten, wat er in het duister lurkt en van ongemakkelijke ervaringen die je niet kan plaatsen? Dan is deze trilogie iets voor jou. Het geeft weer een aparte kijk op het universum van Owan Drake op een manier die een meerwaarde biedt op zijn andere werk en eventueel ook apart te lezen is."
"0","Op de cover een eindeloze zee met een reddingsboei. De vraag is voor wie deze bedoeld is. Aan het einde van het boek heb ik hier als lezer nog geen antwoord op. Het boek is geschreven vanuit verschillende hoofdpersonen. Kyra, een gedreven scholier met een bijna ziekelijke interesse in forensisch onderzoek en Maud, een rechercheur met liefde voor haar baan en een moeilijke puberdochter. Cursief loopt er een verhaallijn dwars door het boek dat zich afspeelt in Schotland. Deze verhaallijn komt aan het einde van het boek niet tot een einde. Het komt voor mij wat gekunsteld over om op deze manier de lezer te dwingen tot het lezen van het volgende deel van de Noordzeemoorden. Door de keuze voor een hele jonge hoofdpersoon schurkt dit boek aan tegen het Young Adult-genre. De betrokkenheid van zo’n jong meisje bij een reeks moordzaken vind ik niet zo realistisch, evenmin als de afhankelijke opstelling van Maud richting Kyra bij haar informatiebehoefte. In dit boek is het karakter van Kyra goed uitgewerkt, ik verwacht dat in het volgende boek meer aandacht zal worden besteed aan Maud. De oplossing van de moordzaken komt tot een verrassend einde. De lezer had hier wat meer in meegenomen mogen worden. Hoewel vanuit de dader ook hoofdstukken geschreven worden, zijn deze anoniem en bij het ontmaskeren van de dader is niet meteen duidelijk wie het nu is. Deel twee zal ik zeker lezen, want ik wil weten of mijn vermoedens kloppen over die mysterieuze jonge vrouw in Schotland. Het verhaal laat me toch niet los."
"1","Toch weer een nieuwe Vlaamse schrijver die een thriller schrijft. Zeker niet slecht. Een klassiek thema. Moeder met kind gaan wandelen. Moeder sterft onderweg en kind is verdwenen. Eerste vraag. Is het een ongeval of moord? Verschillende kandidaten kunnen doorgaan voor moordenaar wanneer men in het verleden van de moeder gaat zoeken. Ook de gedragingen van de moeder voor de dag van de verdwijning zijn verdacht. Langzaam komen de puzzelstukken bij elkaar. Spannend tot het einde."
"0","In De kooi wonen de spelers in het gelijknamige boek ook figuurlijk. Ze moeten hun ogen afschermen als ze naar buiten willen om daarmee te voorkomen dat hun iets ergs aangedaan werden door vreemde wezens. Malorie is het belangrijkste personage, om haar draait het verhaal.  Feitelijk zijn het twee verhaallijnen die de lezer vertelt wat er vier jaar geleden met haar gebeurde en hoe ze vier jaar later probeert te ontsnappen met twee kinderen. Kinderen die in het verhaal gewoon jongen en meisje genoemd worden omdat het bij toeval ook een jongen en meisje blijken te zijn. Die truc zou niet gelukt zijn als het twee kinderen van hetzelfde geslacht zouden zijn geweest.  Wat Josh Mahlerman nu precies voor heeft gehad tijdens het bedenken en schrijven van het verhaal is mij volslagen onduidelijk gebleven. Soms kwam de gedachte op dat ik een mythologisch verhaal zat te lezen, enkele minuten later leek het me toch meer een vorm van fantasy te zijn. Maar een thriller heb ik er niet in kunnen ontdekken. Ook al was er een fictieve dreiging en bleek het gevaarlijk te zijn om zonder oogbescherming naar buiten te gaan, de auteur heeft dat nooit in het verhaal kunnen integreren. Driehonderd pagina’s lang moeten lezen dat het onmogelijk is om de buitenwereld fysiek te aanschouwen is raadselachtig maar dan hoop je dat op het einde dat raadsel wordt opgelost. Maar dat is dan weer de volgende teleurstelling, ook ‘het waarom’ blijft onzichtbaar. Resteert niets anders dan dat deze lezer moet concluderen dat De kooi voor hem niet is geworden wat de verwachting was, zeker na het lezen van de achterflaptekst.   Eindoordeel: 2 sterren  Spanning: 2 sterren Plot: 2 sterren Leesplezier: 2 sterren Schrijfstijl: 3 sterren Originaliteit: 2 sterren Psychologie: 2 sterren"
"1","De hoofdrollen in Scorpio gaan naar Gaelle en Michael, die oorspronkelijk in twee verschillende verhaallijnen voorkomen.  Tijdens een weekend in Altensteig in het Zwarte Woud komen er in het gezin van Gaelle uit Potsdam meer en meer spanningen naar boven. De 7-jarige zoon Lukas lijdt aan astma en ze wil met een aanstaande erfenis een eigen gastenhuis uit de grond stampen wat haar man Bernd niet zo ziet zitten. Ondertussen blijkt een huurmoordenaar, Michael, het gezin in het oog te houden omdat hij de opdracht van het ‘huurmoordenaarssyndicaat’ Scorpio heeft gekregen om bepaalde leden van het gezin uit te schakelen... De opdracht doet bij hem echter te veel herinneringen oproepen en hij neemt dan ook de beslissing om niet alleen van de opdracht af te zien maar zijn slachtoffers van de dood te helpen redden en met deze beslissing neemt zijn leven een drastische wending. In enkele korte hoofdstukken komen we ook meer te weten over de problematische jeugd van Michael.  Na een paar dagen terug thuis te zijn, blijkt Gaelle wakker te worden in een zwaar bewaakte psychiatrische afdeling van het ziekenhuis. Ze wordt verdacht van een moordpoging op haar zoontje en haar geheugen komt maar langzaam weer terug totdat ze zich terug herinnert aan welk gevaar ze werd blootgesteld... Zal ze nog op tijd zijn om haar zoontje te redden? De zoektocht gaat via Duitsland naar Nederland en nog verder door naar Polen.  Scorpio is zonder twijfel een nieuwe spannende thriller van Hilde Vandermeeren. Het boek leest heel vlot en de personages zijn goed ontwikkeld. Ik moest er eerst wat inkomen, maar uiteindelijk kon ik er mijn aandacht toch bijhouden. Het gegeven van zulk een ‘huurmoordernaarssyndicaat’ is best origineel maar toch ook niet heel plausibel, dus ik moest in het begin toch wat moeite doen om me daarin in te leven eerlijk gezegd. Dat kan natuurlijk ook aan mij liggen. ;-) Dat de uiteindelijke opdrachtgever van de moorden raadselachtiger blijkt dan een eerste aanname is wel gelukkig te noemen. De plot wordt zo nog verrassender dan gedacht. Gewone menselijke motieven blijken zoals in menig thrillerverhaal weer de boventoon te halen, niet slecht voor de herkenbaarheid. De ietwat voorspelbare ‘goedheid’ en efficiëntie van Michael, de ‘redder in nood’, had wat mij betreft een ietwat donkerder en gevaarlijker randje mogen krijgen.  Dat Vandermeeren mooi en goed schrijft, was al op te maken uit haar vorige boek, Stille grond. Haar boeken blijken ook populair bij de Noorderburen, die soms een ‘taalkundige’ muur blijken te hebben opgetrokken. (Boe, dat in hokjes denken!) De feiten die ze verweeft in haar boeken, zijn ook grondig onderzocht. Die catacomben en de ‘cataphiles’ uit Parijs zijn inderdaad het vermelden waard (en filmisch, Jan Verheyen! :-) ) en ook bepaalde rozenstruiken waaraan dit boek refereert, blijken echt te bestaan. Scorpio is geen echte complexe en/of donkere thriller. De vraag wordt gesteld of in ieder van ons een moordenaar schuilt onder bepaalde omstandigheden. Het boek krijgt vanwege het leesplezier en de vaardige schrijfstijl een mooi gemiddelde van 4 sterren."
"0","Het is alsof de bekende auteur in zijn voorwoord al een voorgevoel heeft dat geen zinnig mens dit een beresterke thriller zal vinden. Te laat drong het tot me door dat hij dit gewrocht als jeugdboek bedoelde, wellicht om aan te tonen hoe het echt niet moet. Fictie en horror mogen er dan wel zijn, maar wanneer op elke pagina een ijskoude windvlaag door de open knallende ramen snijdt en elk personage om beurt haast een hartstilstand bezorgt, komt deze overdrijving het leesgenot niet ten goede. Het is haast niet te geloven dat dezelfde Carl Ruiz Zafon zijn monumentale werk “De schaduw van de wind” heeft afgeleverd. Daar bovenop moet de lezer ook nog de amateuristische vertaling van Mevrouw Nelleke Geel trotseren. Hierbij een Geels pareltje. Wanneer de jonge Ismaël stiekem met verliefde blik naar zijn liefje gluurt, lees je deze passage als volgt: “Met bijna wetenschappelijke grondigheid begon hij zijn observaties bij haar enkels en liet toen zijn blik langzaam en gedegen naar boven dwalen tot de plek waar haar rok met een ongewone impertinentie om de bovenste helft van haar dijbeen spande. Vervolgens nam hij de goedgevulde proporties van haar bovenlijf in ogenschouw.” Met een buitengewone impertinentie heb ik me op een dubbele whisky getrakteerd om dit proza even te verwerken. Verder weet Mevrouw Geel in haar vertalend oeuvre nog te vertellen dat de sombere wenteltrap omhoog kringelde. Daar word ik groen en blauw van. Nu begrijp ik waarom mijn tablet om de haverklap zonder stroom viel. Je zou voor minder plat vallen. Er steekt nog een werk van Carl in de pipeline… Het Middernachtspaleis. Toch even wachten en maar beter een kort verhaal van Roald Dahl aansnijden"
"1","Met dank aan uitgeverij HarperCollins voor dit recensie-exemplaar.  Korte inhoud  Toen Laura Oliver borstkanker kreeg, keerde haar dochter Andrea terug van New York naar Belle Island om haar moeder te verzorgen. Daar woont ze nog steeds, in het kleine appartement boven haar moeders garage. Ze hebben een goede band met elkaar en Andrea denkt van zichzelf dat ze haar moeder goed kent.  Tijdens Andrea’s verjaardag lunch met haar moeder wordt het restaurant waar ze zich bevinden onder vuur genomen door een enkeling. Wat een rustige namiddag leek te worden, draaide uit op een bloedbad. Gelukkig was Laura er, die de dader koelbloedig overmeesterde om zo haar dochter te redden.  Andrea is verbijsterd…is dit haar moeder? Zo kent ze Laura helemaal niet. Al snel komt Andrea erachter dat Laura niet is wie zij lijkt te zijn en in een leugen leeft. Wie is deze vrouw die beweert haar moeder te zijn? Wat houdt zij geheim voor iedereen? Andrea ontdekt al snel duistere geheimen uit het verleden.  Conclusie  Karin Slaughter is een gekende Amerikaanse auteur, vooral van haar Grant-County reeks. Voor mij was dit de eerste kennismaking met Karin en ik had zowel positieve als negatieve reacties gehoord, dus benieuwd was ik wel en ik had bovendien hoge verwachtingen.   Een eerste kleine, maar desalniettemin belangrijke opmerking die ik wil maken is indien je beslist het boek te lezen, niet onmiddellijk de achterflap er bij te nemen. Naar mijn mening worden er daar in het tweede deel van de korte inhoud door bepaalde woordspelingen toch wel spoilers prijsgegeven. Door de woordkeuze kan je als geoefend lezer al een beetje achterhalen wie Laura is, ik heb dan ook bewust gekozen een iets andere woordkeuze te geven in mijn korte inhoud hierboven, waardoor ik hopelijk geen spoilers heb vermeld.  Karin Slaughter heeft een zeer gedetailleerde schrijfstijl, dit is iets dat ik altijd wel apprecieer in een boek, maar hier kabbelt het verhaal daardoor langzaam vooruit en worden er geen specifieke accenten meer gelegd. Bepaalde details zijn overbodig waardoor het volledige verhaal nogal ‘te’ secuur overkomt. Hierdoor mist het verhaal de vaart die je van een thriller verwacht.  Voor een Europese lezer is dit verhaal ook zeer Amerikaans: een enkeling die met een revolver een bloedbad aanricht, Laura’s verleden (om spoilers te voorkomen zal ik hier niet aanhalen wat uit Laura’s verleden), geld is macht, de ‘American dream’ van Jane en Clara om beroemd te worden, corruptie… aanvankelijk vond ik het boek dan ook wat ongeloofwaardig overkomen, maar dit klopt niet. Als ik er verder over nadenk past dit wel in de huidige Amerikaanse tijdsgeest.  Het boek bestaat uit verschillende delen, telkens met een tijdsindeling. Leuk hieraan vind ik dat het boek zich in het heden afspeelt, augustus 2018. Aan de hand van flashbacks leren we ook wat er in het verleden is gebeurd met Laura en hoe ze in haar huidige situatie is terechtgekomen. Het was spannend om uit de zoeken welk personage Laura was in de fragmenten met de flashbacks, hierdoor werd je als lezer geprikkeld om sneller door te lezen.  Op Goodreads kan je bij het boek een noot van de auteur vinden. Deze heeft mij wel een meerwaarde gegeven en zorgde dat ik hoofdpersonages beter begreep. Karin wou met dit boek de moeder-dochter relatie wat extra in het daglicht plaatsen. Hierin is zij met glans geslaagd. Het verhaal haalt duidelijk aan hoe de band tussen een moeder en een dochter sterk en onbreekbaar is. Laura doet er alles aan om Andrea te beschermen. Beide personages worden dan ook op een zeer sterke wijze neergezet door de auteur. Als lezer voel je mee met beiden en leer je hen ook zeer goed kennen. Andrea zie je groeien tijdens het verhaal van als het ware een soort van nietsnut, die niet goed weet wat gedaan met haar leven, naar een sterke vrouw met karakter. Ook de nevenpersonages zoals Jasper, Nick, Paula en zelfs Mike worden door de auteur en haar gedetailleerde, beeldende schrijfwijze goed in beeld gebracht. Hierdoor zie je als lezer het boek als een film aan je voorbij gaan tijdens het lezen. De personages zijn erg aan elkaar gewaagd en dagen elkaar constant uit, wat soms naar kat en muis spelletjes leidt.  Dan nog de plot, zoals eerder aangehaald kan deze voor de Europese lezers nogal Amerikaans overkomen, waardoor het op het eerste gezicht wat onwaarschijnlijk lijkt. Het is goed uitgewerkt, maar het gaat niet snel vooruit door de vele details, het boek bestaat uit een 500-tal pagina’s en omschrijft een periode van zes dagen. Voor mij had een deel van deze details weggelaten kunnen worden waardoor het wat vlotter zou lezen. Ook vind ik de plot niet zo origineel, de verschillende thema’s komen tegenwoordig vaak voor in zowel fictie als non-fictie, maar het is natuurlijk wel een actueel thema. De afgelopen maanden horen we namelijk vaak over een enkeling die een of ander bloedbad heeft aangericht, denk hier maar aan de schietpartij in Houston afgelopen maand. Kortom het verhaal zit al bij al goed in elkaar en op het einde past de puzzel netjes in elkaar, zoals je van een goede thriller verwacht.  Dit is een spannende thriller en voor mij een interessante kennismaking met deze welgekende auteur. ‘Gespleten’ is een spannend verhaal, goed geschreven, maar geen page-turner en ik had er toch iets meer van verwacht. Daarom een 3,5 sterren.  Silke Wimme - recensent De Perfecte Buren"
"0","Marc-Uwe Kling (1982) is een Duitse songwriter, auteur, cabaretier en kleinkunstenaar. Hij studeerde filosofie en drama aan de Vrije Universiteit Berlijn. Van De kangoeroekronieken (2009) werden in Duitsland een half miljoen exemplaren verkocht en van het luisterboek nog eens een half miljoen. De filmrechten zijn verkocht en op de verhalen werd een toneelstuk gebaseerd dat inmiddels in 10 steden is opgevoerd. Uitgeverij De Harmonie heeft het boek in het Nederlands vertaald en uitgegeven in 2018. Inmiddels zijn er in Duitsland twee vervolgdelen uitgegeven. Het vierde deel verschijnt ergens in oktober.  Op een dag komt een kangoeroe tegenover Marc-Uwe Kling wonen. De kangoeroe belt aan om spullen voor een pannenkoek te lenen. Een kennismaking volgt. De kangoeroe is communist en helemaal voor Nirvana. Algauw trekt de kangoeroe bij Marc-Uwe in zijn appartement in. Samen bediscussiëren ze relevante en minder relevante maatschappelijke onderwerpen. Verschillende dialogen en avonturen volgen.  ‘Wie met een kangoeroe bevriend is, heeft waarschijnlijk ook een giraf als buurman. Of was het nou een pinguïn? Eh, wacht even… Hoe zat het ook alweer? Hè shit. Ik kan zulke spreuken altijd zo slecht onthouden,’ - Oscar Wilde -  Met deze quote begint het boek over een luie, vrijpostige, dominante, irritante, communistische (en zo kunnen we nog wel even doorgaan) kangoeroe. In ongeveer 80 korte verhaaltjes worden maatschappelijke thema’s aan de orde gesteld en bediscussieert door het buideldier en Marc-Uwe Kling. De verhaaltjes onderling hebben weinig verband. Af en toe zien we elementen terugkomen zoals de beltonen, het 69 cent per minuut aspect, de rode bokshandschoenen, de kersenbonbons etc. Het verhaal begint met het buideldier dat aanbelt bij Marc-Uwe Kling om ingrediënten te lenen om pannenkoeken te bakken. Steeds weer staat hij aan de deur te bellen omdat hij geen enkel ingrediënt in huis heeft, zelfs de pan en het fornuis ontbreken. Een humoristisch en grappig stukje om te lezen. Een grote grijns trekt om je gezicht. Als dit het begin is, dan beloofd dat wat voor de rest. Naarmate het boek echter vordert wordt de luie, agressieve kangoeroe, die inmiddels bij Kling ingetrokken is, steeds irritanter, en niet alleen het buideldier maar ook Kling kan er wat van.  ‘Het begint te miezeren. De eerstvolgende die me vraagt of hij kan helpen, wurg ik. Ik ga nu weg. Maar voor ik ga, ros ik eerst die loeiende auto in elkaar! Ik haal uit met een stoeptegel. Ik muteer. De straatmuzikant wordt bang, laat zijn instrument vallen en neemt de benen. Ik pak de gitaar, sla ermee op de loeiende auto in en schreeuw: ‘DON’T WORRY, BE HAPPY!’  Veel thema’s passeren de revue en voortdurend wordt er tegen van alles aangeschopt. Bij een aantal verhaaltjes zijn er onderwerpen die we niet of nauwelijks begrijpen, het boek is uit het Duits vertaald en niet alle Duitse humor is immers onze humor en sommige dingen weten we echt niks vanaf. Marc-Uwe Kling heeft het fictieve personage van de sprekende kangoeroe gebruikt om zich achter te verschuilen. Op deze manier kun je tegen alle ‘Heilige huisjes’ aanschoppen en kwetsend, respectloos en agressief zijn zonder dat jezelf blaam treft.  De kangoeroekronieken heeft een wat rommelig geheel. Woordgrapjes, onderbroekenhumor en literaire gedichtjes, het wisselt elkaar af. Je moet er een liefhebber van zijn om deze ‘humor’ te kunnen waarderen. Mede door de cover en twee hilarische verhaaltjes waardeer ik dit boek met 1,5*"
"1","Was het in deel 1 al duidelijk dat Holger en Mia niet helemaal gelukkig en gezond zijn, het is in dit deel nog een graadje erger. Het verhaal leest als een trein, korte hoofdstukken veel verschillende verhaallijnen en gewoon knetter spannend. Ook nu word je meerdere keren op het verkeerde been gezet, maar de ontknoping is deze keer verrassender. Een echte pageturner."
"0","We hoeven het er niet lang over te hebben; Koorts is gewoonweg een slecht boek. Maar wat ik er wel over kwijt wil, is dat het Saskia Noort wel lukt me om dit boek in no-time uit te laten lezen. Ze kan het dus wel; dusdanig schrijven dat je door wil lezen. Over het algemeen langdradig, absoluut geen literaire thriller en het slechtste werk wat ze in mijn ogen tot nu toe geleverd heeft. Helaas."
"1","Als je dit boek hebt gelezen zit je nooit meer hetzelfde in de trein! Super goed geschreven, origineel en een echte aanrader."
"0","Hoewel de schrijfstijl behoorlijk formeel en zelfs afstandelijk aan doet, is het een boek wat lekker snel leest. Een spannend boek wat maar langzaam op gang komt met personages die allemaal behoorlijk hoog op de maatschappelijke ladder staan, maar het vooral even zoeken blijft naar wie-is-wie. Het lukt de schrijfster wel om aanwijzigingen te geven waardoor je op het verkeerde spoor komt waardoor de ontknoping toch nog erg verrassend is, maar alle uitgebreide uitleg eromheen had een stuk beperkter gemogen."
"1","Genoten van het nieuwe boek van Katie Fforde. Gekend en geliefd voor haar feelgood romans. Emily wil een sabbatical. De druk als verloskundige en de weerstand doen haar beslissen om eventjes het roer om te gooien. Ze gaat werken als kok in de puffer. Haar beste vriendin, Rebecca hoogzwanger kan haar hulp goed gebruiken. Direct voelt Emily zich aangetrokken door Schotland. De natuur, de cultuur en de mensen die ze ontmoet doen haar twijfelen of het haar ooit nog zal lukken om terug te keren naar haar thuis. Alasdair en Kate raken haar diepste gevoelens. Een dilemma ontstaat. Emily raakt tot over haar oren verliefd. Haar vakantieliefde wekt haar moedergevoelens op. Zal Alasdair haar gevoelens voor altijd kunnen beantwoorden. Laat Kate opnieuw een vrouw toe in het leven tussen haar en haar papa? Laat Emily haar ambitie varen en springt ze in het avontuur van de liefde? Benieuwd, lees dan 'een zomer aan zee'. Na het dichtklappen van het boek hou je een glimlach op je gezicht! Fijne lectuur!"
"0","Neem een wasteil. Stop er een alligator in, prop teil met alligator in een oude, zwarte Buick. Voeg een bestuurder en zijn vrouw toe, en rijd in twee weken heen en weer van West-Virginia naar Orlando in Florida. Stippel geen route uit, neem slechts voor een deel van de reis kaarten mee (die je onderweg ontfutseld worden), zorg dat het geld dat je bij je hebt gestolen wordt, doe er nog een mooie haan bij, kies het Amerika uit de jaren '30 als decor en je hebt voldoende ingrediënten om een smakelijk verhaal te bereiden. Verpak je verhaal in een leuke omslag en de lezer zal vol verwachting aan een nieuw leesavontuur beginnen.  Met de basisingrediënten zit het in dit boek wel goed. Om de boel op smaak te maken moeten de onderlinge hoeveelheden in balans zijn, moet er een goede schrijfstijl worden toegevoegd, een flinke scheut goede dialogen, een eetlepel spanning om de lezer nieuwsgierig te houden, een handvol diepgang, karakterontwikkeling en plotontwikkeling en een flinke snuif humor. Dat is te hoog gegrepen voor Hickam jr. Hij komt niet veel verder dan een flauw reisverslag en wekt de indruk te denken dat als hij zijn hoofdpersonen (Elsie en Homer Hickam en hun alligator Albert) nou maar in voldoende onverwachte en vreemde situaties laat belanden het allemaal wel goed komt met zijn boek. Overdaad schaadt. De avonturen waarin de Hickams belanden doen afbreuk aan de geloofwaardigheid van het verhaal. Fictief of niet in deze familielegende, je moet er als lezer in kunnen geloven en dat wordt naarmate de reis vordert steeds moeilijker.  Albert, een huwelijkskado van Elsies grote liefde Buddy Ebsen, vormt de aanleiding tot de reis. Je zou anders verwachten, maar Albert gedraagt zich de hele, lange reis voorbeeldig. Daar hebben de Hickams geen kind aan. Dat kun je niet van Elsie zeggen. Die maakt tot vervelens aan toe duidelijk dat ze niet gelukkig getrouwd is. Ze heeft haar hart aan Buddy verpand. Als Buddy geen acteur had willen worden en vervolgens naar New York was gegaan was ze nooit met Homer getrouwd. Waarom ze niet met Buddy is meegegaan, maar in plaats daarvan met Holmer in het gehate mijnwerkersstadje Coalwood is gaan wonen vraagt ze zich niet af. Pas tegen het eind van het boek hoor je via anderen hoe de vork in de steel zit. Homer op zijn beurt wordt omschreven als een intelligente en uiterst aantrekkelijke man, die vrouwen genoeg kan krijgen. Waarom hij z'n tanden als een pitbull in Elsie heeft gezet en niet kiest voor een vrouw die zijn liefde op waarde weet te schatten is een raadsel. De reis zorgt voor een verandering van Elsies houding jegens Homer, maar of dat blijvend is? Het beeld dat na alle omzwervingen ontstaat is dat van een vrouw die nergens het geluk zal vinden, omdat ze niet gelukkig met zichzelf. Zelf zegt ze daarover, als haar oom suggereert dat ze van het moederschap zal opknappen: ""Ik knap nergens ooit nog van op, oom Aubrey. Nergens van."" Een verhaal dat beter familielegende had kunnen blijven."
"1","De boeken van Sue Grafton met als hoofdpersoon privedective Kinsey Millhone zijn erg aangenaam om te lezen. Kinsey is een aardig mens die zich alleen prima weet te redden. Leuk zijn haar filosofische bespiegelingen waarop de lezer af en toe getrakteerd wordt. Zoals anderen al opmerkten zijn de boeken van Grafton geen bloedstollende thrillers maar voortkabbelende detectives. Als je toe bent aan iets rustigs dan zijn haar verhalen ideaal. De boeken zijn enigszins gedateerd (er komen bijvoorbeeld geen mobieltjes aan te pas) maar dit maakt het allemaal eigenlijk nog relaxter. De ""A"" is in 1982 geschreven en bij de latere letters heeft Grafton bewust gekozen om sociale media etc. uit haar boeken te houden. Eenmaal verslaafd aan Kinsey dan heb je heel wat avonturen voor de boeg, want Sue Grafton heeft al bijna het hele alfabet doorgewerkt."
"0","Ik vond het een vreselijk slecht boek. Het was vooral een zeur boek waar eigenlijk niets in gebeurd."
"1","Het is het beroemdste spookhuis van Amsterdam. Het Huis met de Gouden Ketting aan de Keizersgracht 268. Hoofdpersoon Bram Wenksterman nodigt de lezer op de eerste pagina al uit om dat zelf maar eens op te zoeken. Deze lezer doet dat uiteraard meteen en wat blijkt? Zoeken is niet nodig, het is meteen raak, het huis bestaat, dat wil zeggen het bestaat weer. In 1998 stortte het in en inmiddels is het volledig herbouwd en het ziet eruit of het nooit weg geweest is. Volgens de verhalen op internet spookte het er. Bram vertelt dat zijn betovergrootmoeder een einde aan haar leven maakte, toen ze hoorde dat haar man bij een brand was omgekomen. Zij spookte daar nog rond.   Nu woont Bram, zevende generatie inmiddels, in het huis met veertien kamers en vier wc’s. In de tuin liggen zijn voorouders begraven. Ieder onder zijn eigen eik. Bram heeft zijn vrouw Veerle laten opnemen in een inrichting omdat ze depressief is en zijn dochter Amber studeert in Cambridge. Zelf is hij natuurfilosoof en columnist. Het huis vertoont de nodige gebreken: De nieuwe buurman is net langs geweest om te zeggen dat er iets aan de fundering van hun huizen gedaan moet worden omdat de boel ernstig verzakt. Bram heeft het geld niet en de enige van wie hij geld zou kunnen krijgen is zijn schoonvader, die daar niet veel voor voelt, gezien de situatie waarin zijn dochter verkeert. Hij stelt zijn schoonzoon uiteindelijk voor een moeilijke keus.  Geheel onverwacht komt dochter Amber binnenvallen. Zij heeft haar studie opgeschort en wil een poosje thuis komen wonen. Dat Bram niet enthousiast is over dat idee, wordt mede veroorzaakt door het feit dat Ella, een nichtje van zijn vrouw, bij hem is ingetrokken. Deze laatste wil een feest organiseren voor Bram zijn verjaardag, waarbij zij en Amber dan samen een lied ten gehore zullen brengen. Alsof dit allemaal al niet genoeg is, blijkt er ook nog een familiegeheim te zijn, waar vooral Amber niets van mag weten.  Intriges genoeg om het verhaal te laten ontaarden. En dát doet Rinske Hillen (1975) dus niet. Ze is soms poëtisch, maar zeker niet sentimenteel.   Als Ambers grootvader lijkt te doorzien dat ze teleurgesteld is, constateert ze: Ook het omgaan met een depressief iemand wordt raak getypeerd: De schrijfster maakt gebruik van een wisselend perspectief. Dan weer zien we de situatie vanuit Amber, een volgend hoofdstuk laat ze Ella aan het woord. De vrouwen domineren, Bram laat zijn oren naar hen hangen. De verhalen kloppen niet altijd met elkaar, waardoor je als lezer af en toe behoorlijk op het verkeerde been gezet wordt. Het draagt er zeker toe bij dat je verder wilt lezen. De stijl is helder, al is de beeldspraak niet altijd fraai te noemen. Wat te denken van: “zijn grijze pupillen stonden verregend” of “deze plek in huis beroerde hem”?  Wie spoken verwacht, komt bedrogen uit. Dat laat Hillen niet gebeuren. Als er al spoken rondwaren in het vervallen huis dan zijn het de hoofdpersonen zelf, die allen eenzaam opgesloten zijn in hun eigen problemen. Elkaar een helpende hand bieden of echt begrijpen, doen ze niet. Behalve Johnno dan, de ex van Amber, hij doet een paar pogingen, maar die zijn tot mislukken gedoemd. De onthulling van het familiegeheim had trouwens wel iets minder dramatisch gekund.  Rinske Hillen heeft met Houtrot een boeiende start gemaakt, gebruikmaken van een waargebeurd verhaal is niet gemakkelijk, zij doet dat ogenschijnlijk zonder moeite en blijft geloofwaardig."
"0","Schrijver Marnix Peeters (1965) maakte naam als rockjournalist bij Humo en was daarna jarenlang interviewer bij Het Laatste Nieuws en De Morgen. Sinds 2012 schreef hij drie romans. Zijn eerste boek, De dag dat we Andy zijn arm afzaagden, werd genomineerd voor de Bronzen uil, de Vlaamse prijs voor het beste debuut.  Peeters nieuwe roman, De trapchauffeur, is een boek waarvan je als je de laatste bladzijde hebt omgeslagen in je geheugen moet graven om op te diepen waar het ook weer over gaat. Het fraaie Vlaams, met zelfs het prachtwoord 'goesting' erin, kabbelt voort. Antoine Guldentops is trapchauffeur (geen tramchauffeur) op een vliegveld. Hij helpt dus de passagiers uitstappen. Verder draait de vijftiger voortdurend Apache van The Shadows op vinyl en zit zijn oude moeder weg te kwijnen in een verzorgingstehuis.  De weken of maanden van het leven van Guldentops die de lezer meemaakt zijn gevuld met bezoeken aan zijn moeder in het verzorgingshuis, aan een kebabzaak en aan een oldies concert in Duitsland. De rode draad is dat het leven Guldentops overkomt omdat hij geen doel heeft en geen nee kan zeggen.  Zo kan Guldentops geen nee zeggen tegen een Jehova-achtige collega met wie Antoine op gezette tijden van deur tot deur gaat om bijvoorbeeld de gevaren van seks voor het huwelijk uit te leggen. In het verzorgingshuis draait Antoine Mireille Mathieu voor zijn oude moeder, ook op vinyl. De kebabzaak levert hem een probleem op met een het land binnengesmokkeld vrouwelijk 'familielid' van de eigenaar. Zij dringt zich aan hem op en hierdoor krijgt hij een ruzie met de eigenaar van de kebabwinkel die hem zijn geliefde platenspeler en een single van The Shadows kost. Tijdens het concert en de bustocht die eraan vooraf gaat leert Antoine los van elkaar een oversekste man en een nymfomane dikke vrouw kennen die later als stel ongevraagd in zijn leven komen. Het is allemaal bedoeld om tragikomisch te zijn, maar tot echt medelijden of een schaterlach van de lezer leidt het niet. Wellicht omdat het allemaal te slapstickachtig is."
"1","Ik was vooral in het boek geïnteresseerd omdat het door Bettine Vriesekoop geschreven is. De bekende sporter. En ja, natuurlijk doet ze inmiddels andere dingen. Ik vond het bijzonder om te lezen hoe ze zich verdiept heeft in de Chinese cultuur. En toch ook af en toe de verwijzing naar sport, de olympische spelen in Beijing. Bettine neemt de tijd om ook de omgeving en de cultuur te beschrijven van de chinezen. Ze beschrijft kort de belangrijkste denkculturen in China en vertelt kort verhalen van legendarische Chinese vrouwen.  Het boek gaat over hoe vrouwen China veranderen. Maar vooral beschrijft het hoe de rol van vrouwen de afgelopen jaren veranderd is en wat dat betekent. We kennen vast allemaal de gebonden voeten. Maar wist je dat dat door Mao is afgeschaft? En dat toch op het platteland er nog generaties met gebonden voeten opgroeien?  Het land is vol contrasten: de oudere generatie met ingebonden voeten en de jonge generatie met hotpants en plateauzolen. Een gigantisch vrouwentekort vanwege de 1 kind politiek (overigens bedacht door een Nederlander…) maar ook duizenden Chinese plattelands mannen die niet aan de vrouw kunnen komen omdat ze niet met een hoger opgeleide, werkende vrouw willen trouwen. Mannen en vrouwen die wel anders leren denken, maar over het huwelijk nog steeds hetzelfde denken: de vrouw is onderdanig aan de man in het huwelijk, ze is afhankelijk van haar man, ze neemt geen initiatief. Want dat is haar nooit geleerd.  Bettine refereert veel aan andere schrijvers die ook veel over de chinese cultuur schreven: pearl S. Buck, Hendrik Ibsen, e.a. Als je nog meer wilt weten, dan kan je dus zo verder lezen.  Het is een goed toegankelijk boek om te lezen, geen moeilijke taal, alles wordt uitgelegd. Het boek leest vlot: het is een mengsel van verhaal, interview, research. Dat maakt het een mooi compleet boek. Een aanrader!"
"0","Sara Blædel is een internationale bestseller auteur. In 2014 werd ze voor de vierde keer verkozen tot de meest populaire auteur in Denemarken. De meeste van haar boeken horen thuis in de Louise Rick-serie, ondertussen al 9 maar slechts 4 in Nederlandse vertaling. Als thema heeft ze hier het Odinisme genomen, een moderne vorm van godenverering die gebaseerd is op de cultuur en mythologieën van Noord Europa, een vorm van heidendom. Loyaliteit, eer, moed en kameraadschap staan voorop en van offeren zijn ze ook niet vies. Van dit boek was ik niet in de wolken. Halfweg was er een uitspraak die op niets sloeg: ""Het was inderdaad een lijk dat jullie hier gisteravond hebben gevonden"". Dat het een lijk was, was wel heel erg duidelijk. Het maakte echter wel dat ik daarna het boek niet meer op serieuze wijze kon verder lezen. Daar kwam nog bij dat er van speurwerk niet veel sprake was. Zowat het hele verhaal werd in stukken en brokken uit de verdachten gehaald, het was anders helemaal niet slecht, maar dit verwacht je toch niet van een rechercheurs verhaal. Ook wat betreft de personages heb ik men bedenkingen. Nu is het wel zo dat het een deel is uit een serie, maar je zou toch kunnen verwachten dat er wat duiding komt bij de personages. Maar nee, ze vielen uit het niets en je had maar te gokken hoe je ze moest plaatsen. Sommige dingen klopten ook gewoon niet, de vader van de jongen verandert van de ene moment op de andere van gedacht en dat was niet te plaatsen. Het dodenspoor is me dus redelijk tegen gevallen. Ik denk niet dat ik Blædel nog ga tegenkomen in men te lezen lijst."
"1","... Ik voelde echt de angst, de wrijvingen tussen de verschillende personages, het onvermogen, de twijfel én de spanning die steeds meer toeneemt.  ‘In de val’ is duidelijk een uithoudingstest voor de zenuwen en ik kon het dan ook erg moeilijk neerleggen. Iedere keer dat er iemand alleen door het complex dwaalt ben je benieuwd wat er zal gebeuren. Doordat de dader geen eigen perspectief heeft lijk je enkel het resultaat van zijn werk te zien te krijgen. Hierdoor is het boek minder voorspelbaar en blijven vrijwel alle opties lange tijd mogelijk.  Naarmate het wantrouwen stijgt verbrokkelt de luxe en maakt plaats voor wat schijnbaar een weerspiegeling van de hel is. Of eerder … de hel breekt ondergronds los – en de bewoners van het Sanctum zitten overduidelijk in de val. Het verhaal riep een bizar en beklijvend gevoel bij me op én het boek was misschien nog beter geweest indien de grote vraag – Wie is de schuldige – onbeantwoord bleef. Daardoor zou die beklijvende sfeer bewaard zijn en de lezer met een onwezenlijk gevoel achterblijven."
"0","Een literaire thriller moet voldoen aan twee voorwaarden. Het moet een spannend element bezitten en goed geschreven zijn en je tot nadenken brengen. het tweede is er wel maar het eerste in zijn geheel niet. Het is voor mij dus een gewone roman. Justine leren we goed kennen en gebeuren er zeer vervelende zaken met haar door haar stiefmoeder Flora en ook door haar klasgenoten. Dit moet wel misgaan maar dit gedeelte is in een recordtempo afgehandeld en je blijft met vele vragen zitten.  Nee, helaas. Normaal zijn boeken van Ambo|Anthos goed maar deze als boek in ons genre valt er volkomen buiten."
"1","Zo. Tim Hofman heeft een bundel uitgebracht met rijmelarij van de bovenste plank. Hij weet met kleine trucjes teksten om te toveren tot ware kunstwerken. Dit boekje is een must voor liefhebbers van gedichten en natuurlijk voor fans van dit jonge, succesvolle televisiegezicht. Leuk, man.  Inhoud Tim Hofman is vooral bekend als gezicht van BNN/VARA, waarvoor hij onder andere de programma's Spuiten en Slikken (op reis) en Je zal het maar hebben presenteerde. In 2016 was hij de winnaar van het spelprogramma Wie is de Mol? en maakt het YouTube-kanaal #BOOS. Tim schreef columns voor onder andere Nieuwe Revu en treedt regelmatig op als dichter. In deze gedichtenbundel laat hij een ander talent zien: schrijven. Variërend van rijmpjes geschreven op de grap, tot heel technische stukken - maar ook bijna lyrische gedichten die strak op rijm over liefde, de maatschappij of de dood gaan - neemt hij je aan de hand mee zijn hoofd in.  Look & Feel De omslag ziet ontzettend strak uit. Prachtig vormgegeven en een ideaal tafelboek. Het boek is voornamelijk zwart-wit, maar bevat ook tinten turquoise/groen in de schutbladen en de titel. Ook in het boek zelf is gespeeld met het design van teksten. Zo is er een tekst vervormd tot kruis en is een ander helemaal uit elkaar getrokken door alle woorden onder elkaar te zetten. Ook de paginanummers staan niet netjes onderaan de pagina, maar aan de snijkant van de pagina's, bijna bovenin de pagina. Alles lijkt tot in de puntjes uitgedacht. Door de uitgave in een matte hardcover te publiceren, inclusief schutbladen in kleur, krijgt het boek een duurdere uitstraling. Heel mooi!  Oordeel Wat heb ik dit boek met plezier doorgebladerd. Tim Hofman is een ware teksttovenaar. Hij weet met kleine aanpassingen in woorden de tekst om te toveren tot een gedetailleerd kunstwerkje. Zijn enorme gevoel voor humor is goed merkbaar in dit werk. Het is geen weekwerk om door dit boek heen te komen, want met een uurtje kan je het compleet gelezen hebben, maar als je écht de kracht van de rijmpjes wilt inzien, raad ik je aan echt de tijd te nemen voor elk gedicht en het misschien zelfs meerdere keren achter elkaar te lezen. Je zult nog verbaasd staan van de teksttrucjes die Hofman toepaste en die je in eerste instantie over het hoofd zag  Specificaties Uitgever: Uitgeverij Meulenhoff Uitgave: Hardcover met omplakte band, ook beschikbaar in e-book en luisterboek. Publicatiedatum: 28-02-2017 Pagina's: 96 ISBN: 9789029091824"
"0","!In deze review komen spoilers en mijn ongezouten meningen in voor! Review 51#  In het verleden De bakkersdochter van Sarah McCoy gelezen en daar was ik helemaal fan van. Ook al spreekt de achterkant me niet echt aan, wil ik het nog wel een kans geven. De voorkant van het boek vind ik er prachtig uitzien.  Het verhaal: West Virginia, 1859. Het is een veelbewogen zomer: Sarah is na een ernstige ziekte onvruchtbaar geworden en de oktoberopstand doet de vonk in het kruitvat van de Burgeroorlog ontploffen. Maar voor Sarah speelt het belangrijkste conflict zich af in haar hart. Ze is hartstochtelijk verliefd op Freddy, maar hoe kan ze zijn aanzoek accepteren nu ze weet dat hun huwelijk kinderloos zal blijven? 2014. Jack en Eden Anderson verhuizen naar West Virginia om een gezin te stichten. Hoewel Eden alles heeft geprobeerd om zwanger te worden, wil het maar niet lukken. Op een dag vindt ze een vreemde pop in de kelder. Wanneer ze de herkomst ervan probeert te achterhalen, gaan heden en verleden steeds meer door elkaar lopen. !Spoiler alert! In 1859 werd Sarah Brown zo erg ziek, dat ze onvruchtbaar werd. De hoop op liefde en een gezin is verkeken en ze stort zich op het helpen van gevluchte slaven. Als haar vader wordt opgepakt en geëxecuteerd, ontmoet ze de predikerszoon Freddy. De twee worden verliefd op elkaar en Sarah wordt zelfs ten huwelijk gevraagd, maar wijst Freddy af omdat ze hem een kinderloos huwelijk wilt besparen. De burgeroorlog breekt aan, Sarah geeft Freddy haar zegen om met iemand anders te trouwen en ze maken poppen waarop aanwijzingen geschilderd zijn van de veilige huizen voor gevluchte slaven. Uiteindelijk gaat ze zorgen voor 2 slavenkinderen die een hoofdloze pop hebben, het hoofd hebben ze achtergelaten bij Freddy’s huis, Sarah wordt lerares en blijft ongehuwd. In 2014 verhuizen Jack en Eden Anderson naar een oud huis in West Virginia. Ze zijn al jaren bezig om zwanger te worden, maar wat ze ook proberen, niks helpt. Inmiddels hebben ze de hoop opgegeven, Eden wordt bitter, hun huwelijk begint scheuren te vertonen en Eden denkt na over een scheiding. Maar het in huis brengen van de hond Cricket, een ontmoeting met het buurmeisje Cleo, het vinden van hobby’s/werk en het ontdekken van een poppenhoofd in de kelder, leert Sarah haar onvruchtbaarheid een plek te geven en vindt opnieuw de liefde in Jack.  Bij elk hoofdstuk wordt aangegeven over wie (Sarah en Eden) je dan leest en in welke tijd (1859 en 2014) je leest. Je gaat heen en weer door de tijd en merkt dat de 2 verhalen aan elkaar gekoppeld zijn. In het verhaal komen ook krantenknipsels en brieven voor die je helpen bij het verhaal. Als dierenliefhebber en hondenmens haat ik mensen die vreselijk doen tegen dieren. Toen Eden in het begin naar deed tegen Cricket, werd ik getriggerd. Gelukkig werd ze uiteindelijk een hondenmoeder. Sarah is een idioot, had Freddy moeten vertellen dat ze van hem hield en dat ze geen kinderen kon krijgen. Misschien had het voor Freddy niks uitgemaakt en had ze bij haar ware liefde kunnen blijven. Uiteindelijk vertelt ze het hem aan het einde van het boek en Freddy zegt letterlijk dat hij nog steeds van haar had gehouden, dat het niets had uitgemaakt en nog steeds met haar had willen trouwen (gemiste kans Sarah.) Bij Freddy was het poppenhoofd en bij Sarah was het poppenlichaam, vond dat lichtelijk romantisch en misschien zie ik er teveel in. Voor eeuwig met elkaar verbonden en alleen samen compleet. Dit boek en ik waren echt een mis. De gebeurtenissen, de mensen enz. interesseerden mij niet. Had echt moeite om door te gaan met lezen, heb het verhaal een beetje globaal gelezen, vond niet dat er veel in gebeurde, maar de laatste 20 bladzijdes vond ik het verhaal redelijk worden.  Conclusie: Het boek en ik klikten niet. Had veel moeite om door te gaan met lezen. Er gebeurde niet veel in het verhaal. De laatste 20 blz van het boek waren wat beter.  Cheen"
"1","Advocate Thóra Gudmundsdóttir reist af naar het eiland Snaefellsness. Een van haar cliënten, Jonás Juliusson, wil namelijk een schadeclaim indienen in verband met misleiding bij de verkoop van het perceel. Reden: het zou er spoken en hiervan was bij de verkoop geen melding gemaakt. Wanneer Thóra eenmaal op het eiland is wordt er een vrouw dood aangetroffen op het strand. Haar gezicht is onherkenbaar verminkt, ze blijkt verkracht en er steken naalden in haar voetzolen. Hiermee komen de prioriteiten van Thóra heel anders te liggen, zeker wanneer haar cliënt eerst als getuige en, na een tweede moord, als verdachte in deze zaak wordt gehoord. Deze tweede moord is zo mogelijk nog gruwelijker dan de moord op de vrouw. Hierbij is een man vermoord met een paard. Ook deze man heeft naalden in zijn voetzolen.  Thóra geloofd in de onschuld van Jonás maar de politie denkt er toch anders over. Daarom gaat Thóra deze zaak zelf onderzoeken, samen met haar Duitse vriend Matthew, en zij ontdekt al snel dat er in het verre verleden, binnen de familie van de vorige eigenaren, de nodige geheimen waren en dingen zijn gebeurt die tot op de dag van vandaag bij ontdekking nog de nodige gevolgen kunnen hebben. Het lijkt erop dat de vermoorden iets hadden ontdekt wat de dader voorgoed in het verleden wil laten. Er zijn alleen ook meer recente geheimen die een reden voor de moorden zou kunnen zijn. Gedreven door de wil om achter de waarheid te komen raakt Thóra alleen maar meer gefixeerd op deze zaak en bijt zij zich er steeds verder in vast.  Dit is een boek dat je oppakt, opent en pas weer dicht wilt slaan wanneer het uit is. Niet omdat het zo vreselijk spannend is, want dat valt eigenlijk wel mee, maar omdat het een boek is dat je in zijn greep houdt. Na elke pagina wil je snel omslaan om te kijken of je er dan eindelijk achter zult komen wie de schuldige is. Je zult echter bijna tot het laatst moeten wachten voordat je weet wie de dader is, en het is iemand die je niet verwacht."
"0","Maar dan niet goed. Het is ongeloofelijk dat mensen schrijfseltjes zoals Het Bernini Mysterie goed kunnen vinden. Het verhaal is spannend maar spoedt zich van de ene ongeloofwaardigheid naar de andere. Daarom is het fictie hoor ik U zeggen. Tja maar voor mij komt het in dit boek nog meer storend over dan in het ook al flauwe De Da Vinci code. De personages zijn zodanig slecht uitgewerkt dat ze meermaals onbegrijpelijke daden stellen. De ontknoping, die het moet gezegd, zeer onvoorspelbaar is, is van een zodanig nonsensikaal belachelijkheidsgehalte dat ik het boek even opzij moest leggen om te beslissen of ik de enkele bladzijden die nog overblijven zou verder lezen of niet. Had ik maar de andere beslissing genomen. De laatste bladzijden bevestigen alle zwaks dat de rest van het boek reeds veel te lang en veel te breed etableerde. Kortom een zeer zwak boek ! Een ontgoocheling ? Neen is was reeds gewaarschuwd door De Da Vinci code. Ik ben slechts enkele dagen vakantie kwijt aan de zinloosheid van het lezen van dergelijke boeken."
"1","Dit boekje is zowat het enige verhaal voor volwassenen van Pieter Aspe waarin Van In en co niet meespelen.  Eva, een vrouw van een succesvol ondernemer reserveert voor hun 25-jarige huwelijksverjaardag een weekje vakantie in een afgelegen Ardeense chalet. Om er zeker van te zijn dat manlief Victor niet door professionele beslommeringen afgeleid zal worden, zorgt ze ervoor dat ze onbereikbaar zijn voor de buitenwereld. Ook laat ze, door een collega van Victor, enkele acteurs inhuren om enkele acties te doen tijdens hun verblijf, in een poging de passie uit de beginperiode van hun relatie nog eens terug te vinden. Als deze acteurs blijken criminelen te zijn, moeten Eva, en vooral Victor alle registers opentrekken om hun vakantie te overleven.  De sterkste kant van dit kortverhaal is dat het beschrevene zich beperkt tot de hoofdzaken. Het is dan ook een boekje waar de spanning primeert. De vlotte stijl van Aspe zorgt er voor dat je door het verhaal vliegt en niet anders kan dan meeleven met de hoofdpersonages.  Het geheel doet me denken aan een aflevering uit de ""Vlaamse Filmkes"", een in Vlaanderen populaire reeks van kortverhalen voor middelbare scholieren, maar dan nu eens voor volwassenen.  Al bij al een leuk tussendoortje."
"0","Ik hou van dit soort boeken, het eeste deel vond ik mooi maar bij blz. 200 zoveel , dacht ik waarom lees ik dit eigenlijk, en ben er toen mee gestopt."
"1","De man die haast had was het eerste boek dat ik van deze auteur las. Ik was meteen in de ban. De personages springen van het blad in je hoofd en hart. Je hebt met hen te doen, vooral doordat de schrijver zo goed inzoomt dat je erbij staat en doordat de eenzaamheid van de personages een soort verlangen naar mededogen opwekt. Je wil de personages in een beschermfolie wikkelen, hen helpen, met raad en daad bijstaan.  Een typische zin: 'Hij (Leon) werd bevangen door blijdschap.' Dat is een beetje wat de lezer van dit boek ook overkomt. Het thema en de personages zijn geen vrolijke ingrediënten, maar toch loop je als lezer door een aangenaam veld."
"0","Wat gaaf dat ik 1 van de 1000 uitverkorene was om dit boek wat mij bijzonder aansprak te mogen lezen. Ik ben direct begonnen met lezen maar haakte al snel af. Het verhaal kon me op de een of andere manier niet boeien. Na lange tijd het boek toch maar weer ter hand genomen en mezelf gedwongen door te lezen. Pas halverwege kwam er schot in, maar heb me toch naar het einde toe moeten worstelen. Misschien dat ik het boek een andere keer, zonder tijdsdruk, nog eens ga overlezen."
"1","Toen ik dit boek voorbij zag komen als leesclub, heb ik even getwijfeld of ik me wel in moest schrijven. De omschrijving en de sneak peek hadden mijn interesse gewekt, maar King heeft toch wel een reputatie om enge boeken te schrijven, iets waar ik volledig niet tegen kan. Aangezien dit mijn eerste boek van Stephen King is, wist ik ook totaal niet wat ik kon verwachten. Ik heb me toch ingeschreven en ben blij dat ik het gedaan heb! Het boek is een interessant boek dat makkelijk wegleest, en aangezien het zo dun is heb je het boek heel snel uit. Aan de ene kant is dit handig, omdat je het boek dan even snel tussendoor kan lezen, maar tegelijkertijd hunker je aan het einde van het boek naar meer. Omdat het boek zo dun is, wordt er ook niet echt in de diepte gegaan, wat ik wel jammer vind. Het einde vond ik ook heel onbevredigend. Het boek is en lekker boekje om casual te lezen, maar als je echt iets hevigs wil om te lezen is het niet zo geschikt."
"0","Doordat de cover en de flaptekst me erg aanspraken heb ik me opgegeven voor dit buzzboek.  Het verhaal begint met het grootste verdriet wat je als man of vrouw kan overkomen: het verlies van je partner door een ongeluk. Extra wrang wordt het als je partner daarvoor door ruzie het huis heeft verlaten en geen gedag heeft gezegd... We beginnen dus met de ruzie tussen Ed en Zoe (omdat zij nu eenmaal heel vaak ruzie maakt, een soort van explosief is en ze kan er -naar eigen zeggen- helemaal niks aan doen). Daarna volgt de begrafenis en de rouwperiode: woede dat ze alleen achter is gebleven. Zelf krijgt ze ook een ongeluk waarbij ze heel hard op haar hoofd terecht komt.  Daarna neemt het verhaal een andere wending: Zoe wordt wakker op de dag dat ze Ed heeft leren kennen en beleeft dit opnieuw. Vervolgens worden de volgende hoofdstukken gevuld met andere dagen waarop er gebeurtenissen met Ed waren. Langzaam begint ze te beseffen dat ze een nieuwe kans krijgt om alles anders te doen. Ze gaat zich dan ook anders opstellen in de hoop dat ze door de kleine veranderingen Ed uiteindelijk niet zal verliezen. Of dat haar lukt? Dat verklap ik natuurlijk niet.  Het verhaal heeft heel veel potentie, maar kwam voor mij niet echt uit de verf. Er zaten echt te veel herhalende zinnen en woorden in waardoor ik me steeds meer begon te ergeren naarmate het boek vorderde. Vandaar ook dat ik maar 2 sterren aan het boek toe ken. Zouden de personen en het verhaal beter uitgewerkt zijn, dan zou het een ster meer zijn geweest. De proloog, hoofdstuk 20 en de epiloog wisten mij te boeien, maar de rest was niet mijn ding....."
"1","De Kids of Appetite is het boek dat ik precies op het juiste moment heb gelezen. Het heeft precies de goede snaar geraakt en daarmee zou mijn recensie al mee kunnen eindigen. Toen ik net over de helft van het boek zat, had ik al een idee dat dit boek nét een tikkeltje anders zou worden dan de rest. Helemaal verstopt tussen de kleine zwarte letters vond je een schat aan levenslessen. En dat verdiende een extra blogje op mijn blog. Lees het artikel over de kracht van levenlustige boeken en vurige zinnen en dan weet je meteen waar ik het over heb.  Al bij pagina één moet je als lezer gewoon doorhebben dat dit boek speciaal zal zijn, ook al weet je nog niets. Al met de eerste zin, slaat David Arnold meteen de toon:   Stel je eens voor: de miljarden mensen op de wereld met hun miljarden ‘ik bens’. – David Arnold, De Kids of Appetite  Meteen weet je als lezer dat je heel goed zal moeten lezen en dat dit boek je geen seconde zal loslaten.  Ik moet eerlijk bekennen dat ik echt verdrietig ben dat ik dit boek nu al uitheb. Ik heb zo genoten van Davids schrijfstijl en de verborgen woorden tussen de regels. Ik hield van zijn soms moeilijke taal die me twee keer liet nadenken en vervolgens luidop AAAH, WAUW zeggen. Ik hield ervan hoe hij me heeft kunnen vangen tussen zijn woorden en me niet meer heeft losgelaten tot aan de laatste pagina en verder.  Schrijfstijl is altijd een heel belangrijk iets voor mij, maar personages vind ik misschien zelfs nog belangrijker. Arnold weet hoe hij personages op papier moet zetten en hoe hij ze zo écht moet laten voelen. Als je dit boek aan het lezen bent, is het precies alsof je écht het leven van Victor en Mad voorbij ziet flitsen en dat je bij jezelf gewoon denkt: wat buitengewoon mooi en verdrietig tegelijkertijd. David Arnold wist precies een aantal zielen te vangen en heeft ze zo echt als hij ze maar kon brengen aan ons laten zien. Ze lijken buitengewoon, maar ik herkende zoveel eigenschappen en karaktertrekjes van zijn personages in mezelf dat ik er soms helemaal niet goed van werd.  Zoals ik al zei heeft dit boek een gevoelige snaar bij me geraakt. Mensen die me kennen, maar dan ook écht, weten welke dat zou kunnen zijn geweest. Misschien heb ik dan geen ziekte of zijn mijn ouders niet dood, ik ben nog steeds een mens met een paar irritante, vervelende stemmetjes in mijn hoofd. De Kids of Appetite heeft me wel getoond dat ik die maar lekker vaarwel moet zeggen en dat betekent heel veel voor me als ik een boek lees.  Naast al dat geweldigs weet ik nog een paar geweldige dingen. De Kids of Appetite weet je gewoonweg te verrassen. Het is naast ultrapoëtisch mooi ook nog eens razend spannend. Ik bleef maar bladzijdes omdraaien omdat ik wou weten wat er was gebeurd. Ik bleef maar lezen en lezen en sneltreinlezen. Best jammer, want eigenlijk had ik het wat langer willen rekkken. Uiteindelijk ben ik dan niet teleurgesteld, de plottwist was zo geweldig gevonden dat ik eigenlijk iets voelde tussen hilarisch en O nee! Ik bedoel: wat een gelijktijdige tegenstrijdigheid.  De Kids of Appetite is weer een boek van Blossom Books. Het verbaast me echt niet meer. Myrthe Spiteri weet er altijd de pareltjes uit te halen die net meer glimmen dan de andere pareltjes. Het boek was een werkelijke openbaring en bevestigde nog maar eens de dingen die ik al lang in mijn hoofd had zweven. In zijn prachtige camouflagejas zit een échte schat vol rode lichtjes die plots een vuurwerk geven. Ja, die botsing met dit boek had ik nodig en ik weet zeker als je het uitgehouden hebt om mijn recensie uit te lezen, jij die ook nodig hebt. Lees het, dames en heren. Het is zo’n boek dat je voor altijd bij je wilt hebben. Net zoals Mads The Oudsiders. Maar pas op: het heeft geweldige gevolgen."
"0","Na ""13 uur"" en ""Duivelspiek"", stuk voor stuk zeer goede thrillers, kwam ""Feniks"" als derde boek van Deon Meyer aan de beurt. Het verhaal situeert zich in Zuid-Afrika, wat ook dit keer voor een extra zuiders tintje zorgt. Dit boek verscheen voor de eerste keer in 1996 in het land van de auteur en enkele jaren later kwam dan de vertaling in het Engels. De titel werd dan ""Dead before dying""; deze titel geeft zeer nauwkeurig de gemoedstoestand weer van hoofdinspecteur Mat Joubert. Hij rouwt nog steeds om de dood van zijn vermoorde echtgenote en worstelt stevig met zijn demonen. Hij overweegt om gewoonweg uit het leven te stappen. Zijn leven en carrière krijgen opnieuw een kans, zodra hij geconfronteerd wordt met een aantal bankovervallen door een ""charmante man"", terwijl er tegelijkertijd een aantal brutale moorden wordt gepleegd. Het moordwapen is een oud Mauser Broomhandle pistool. Feniks kent een zeer trage start, vooral door de uitgebreide typering en beschrijving van de karakters. Het personage van Mat Joubert wordt zeer uitvoerig in kaart gebracht. Deon Meyer laat zijn lezers zeer diep in de ziel van Joubert kijken, soms veel te diep naar mijn mening. Dit houdt in, dat de spanning lang op zich laat wachten. De uiteindelijke ontknoping van het verhaal zit logisch in elkaar en wordt zeer duidelijk weergegeven. Ik beschouw Feniks meer als een roman met een thriller-inslag dan als een spannend thriller. Graag geef ik toe, dat ik met volle teugen heb mogen genieten van de meesterlijke schrijftaal van de auteur. Soms iets te humoristisch getint, in tegenstelling tot de ernst van het gebeuren. Dit boek heeft me als thriller teleurgesteld, toch blijf ik bewonderaar van de auteur en geniet hij het voordeel van de twijfel. Feniks is ondertussen al ruim 16 jaar oud, maar ik mag niet beweren, dat het boek achterhaald zou zijn of gedateerd.Mijn volgende Meyer ligt al klaar:""Onzichtbaar"" ligt fraai te schitteren op mijn boekenplank!"
"1","Een heftig boek, wat kan ik meer zeggen."
"0","Het verhaal op zich is leuk, maar niet meer dan dat. Wat mij heel erg stoorde was de slechte vertaling. Soms werden Engelse zinnen 1 op 1 overgenomen in het Nederlands. ""Hit the ground running"", moet je niet letterlijk vertalen. Dat leidde zo erg af van het verhaal, dat ik het volgende in het Engels ga lezen. Gelukkig was het boek gratis (via Kobo)."
"1","Bij het zien van de ruiter op zijn paard die rustig door een weiland loopt op de cover en de titel, verwacht je niet dat er een heftig verhaal achter zit. Je verwacht eerder het tegendeel, maar schijn bedriegt. In het woord vooraf en in de noot van de auteur kom je meer te weten over de operatie Barbarossa. Je leest welke stukken op waarheid berusten en welke stukken fictie zijn, welke personages echt bestaan hebben en wie fictie zijn. Ook vertelt de auteur hoe hij het boek heeft geschreven, waar hij de ideeën vandaan haalde. De personen, dieren en omgeving worden kort, maar krachtig omschreven, soms zelfs haast poëtisch. Tijdens het lezen van de proloog word je nieuwsgierig naar het verhaal, naar het verleden van Benja, je wilt weten wie hij echt is en als je het boek uit hebt, heb je hem in je hart gesloten. Je wordt meegesleurd in een hartverscheurend verhaal vol emoties, ongeloof, liefde, overleven en onwerkelijkheden. Je leest hoe het is om continu te leven in angst, de verschrikkingen van de oorlog, onmogelijke keuzes die gemaakt moeten worden zoals bijvoorbeeld om iemand te vermoorden omdat hij jou anders vermoord, waarom sommigen overlopen, wie je wel en wie je niet kan vertrouwen, waar de normen en waarden totaal anders zijn dan in tijden dat het geen oorlog is.  Lees verder op https://surfingann.blogspot.nl/2018/03/de-rode-dageraad-simon-sebag-montefiore.html."
"0","Met een beetje creativiteit kun je Rob van Doorn wel enigszins als ervaringsdeskundige beschouwen. Zeker gezien de onderwerpen die Van Doorn in zijn debuutthriller Haarlem Centraal  aan de orde stelt. Drie jaren als wethouder, die voorafgegaan zijn door een aantal jaren als raadslid, hebben hem wel gepokt en gemazeld in de politiek. Die kennis, aangevuld met een flinke dosis informatie over terrorisme, moslimgedrag en wereldpolitiek, zou meer dan voldoende stof moeten opleveren voor een interessant verhaal. Met natuurlijk Haarlem als explosief middelpunt.  Haarlems wethouder Frits Halen is op de gemeentelijke nieuwjaarsreceptie als hij telefonisch wordt geïnformeerd dat zijn vrouw Saskia een ongeluk heeft gehad met haar fiets. Nog maar een paar minuten onderweg naar haar schrikt Frits op van een explosie. Het stadhuis is het doelwit geworden van een zelfmoordterrorist en de schade is enorm. Als de Grote Markt volstroomt met belangstellende burgers is er een tweede explosie die nog meer slachtoffers maakt. Achteraf blijkt dat alle stadsbestuurders zijn gedood en alleen Frits Halen beide explosies heeft overleefd. Als waarnemend burgemeester wordt hij plotseling verantwoordelijk voor de coördinatie van de hulpverlening en het besturen van een rampgebied. Voor Halen is het zaak om zo snel mogelijk met een verklaring te komen omdat de geruchten dat Al Qaida erachter zou zitten, nog meer angst en onrust onder de bevolking veroorzaakt.  Haarlem Centraal  is een verhaal waarin het internationaal terrorisme hand in hand gaat met de wereldpolitiek. Een Haarlemse wethouder die, samen met de AIVD, achter de identiteit van de daders probeert te komen en zijn stad wil beschermen. Wat feitelijk begint als een lokaal incident, groeit binnen korte tijd uit tot een mondiaal probleem waarin de moslimstrijd tegen de westerse wereld het hoofdthema vormt.  Rob van Doorn heeft in Haarlem Centraal  een breed scala van nationale en internationale gebeurtenissen uit het verleden naar boven gehaald, die in een bepaalde volgorde geplaatst die past in zijn verhaal en met fictie aangevuld. Al lezend wordt het politieke gesjoemel en het ontstaan van complottheorieën heel confronterend door hem duidelijk gemaakt. Waarschijnlijk is hier de politieke ervaringsdeskundige in hem aan het woord geweest.  Als je de inhoud enigszins analyseert kom je snel tot de conclusie dat de auteur nauwelijks creatief is geweest. Een opsomming van talloze gebeurtenissen, die al dan niet wereldwijd de journaals en kranten hebben gehaald, is eenvoudig neer te schrijven. Aangevuld met terroristische acties die inmiddels ook talloze keren zijn gepleegd en uitvoerig beschreven, is dit de basis waarin protagonist Frits Halen zijn weg moet vinden. De opzet van het verhaal ondergaat ongeveer halverwege ook een belangrijke wijziging. In beginsel is het vergelijkbaar met een rekensom waarvan de uitkomst bekend is maar nog gezocht moet worden naar de formule die naar het antwoord leidt. Dit verandert als het in de tegenwoordige tijd gaat spelen. Lopende het verhaal doen tevens sommige scènes ongeloofwaardig aan. Kijk je daar doorheen en neem je een aantal dingen met een korreltje zout, dan is Haarlem Centraal  aangenaam leesvoer. Baseer je de beoordeling sec op de fantasie van de auteur, dan blijft er een bescheiden aandeel over. Daarmee blinkt Haarlem Centraal  zeker niet uit in originaliteit, dat is de belangrijkste conclusie."
"1","In het boek Batavia van Peter Fitzsimons wordt de lezer meegenomen op een reis die geschiedenis zal schrijven. De Batavia, het paradepaardje van de VOC, zal haar eerste reis naar Nederlands-Indië maken. Met veel rijkdom aan boord en een wel zeer gemêleerd gezelschap vaart de Batavia onwetend een bizar noodlot tegemoet. Al snel slaat de sfeer op het enorme schip om en zijn er al snel plannen, onder een aantal opvarenden, om muiterij te plegen. Als het schip op een nacht, na al maanden een zware reis achter de rug te hebben gehad, op een rif vastloopt zijn de rapen gaar. De Batavia zinkt en iedereen moet van boord. Voor degene die levend aan wal geraken en zich niet bij de muiters aansluit begint, de nachtmerrie dan pas echt. Met de inleiding van dit historische verhaal wordt een duidelijk beeld geschetst van de tijdgeest. Dit is een onmisbare en goede voorbereiding op de rest van het verhaal. Daarna volgt een zeer gedetailleerd verslag van de reis die de Batavia maakte tot die noodlottige nacht als het schip vastloopt op een rif. De lezer valt van de ene verbazing in de andere. Wat een tijd! Je waant je absoluut in een andere wereld. Het feit dat deze mensen aan een reis begonnen die zeker negen maanden ging duren is al onvoorstelbaar, maar het wel en wee op een schip in de 17e eeuw is ongelofelijk. Om kort te gaan, dit was geen pretje. De schrijver doet alles zeer duidelijk, eenvoudig en gedetailleerd uit de doeken. Van zeemansgraven tot verschrikkelijke ziektes aan boord. Van irritaties tot intriges. Van het verschil in rangen en standen tot aan verkrachting aan toe. Nee, van een pleziertochtje was zeker geen sprake. De schrijver weet de lezer mee te trekken in een geweldig verhaal door zeer beeldend een verslag te doen in fijne zinnen en geen literair geneuzel, niet meer en niet minder. Peter Fitzsimons maakt het niet mooier dan het is. Nadat de Batavia is gezonken breekt de hel pas echt los en wat volgt is een heel naar deel van de lotgevallen van de opvarenden die het 'geluk' hadden aan wal te geraken. Dit stuk van het boek zal voor de gevoelige lezer wat zwaar op de maag zijn. Hier wordt toch wel in detail moord en doodslag beschreven evenals bedrog, (doods)angst en de prijs van een (mensen)leven. Veel ontberingen, verdriet en al dan niet verkeerde beslissingen. De lezer moet zich vooral niet laten ontmoedigen door de dikte van het boek. Door de zeer toegankelijke schrijfstijl ben je er zo door heen. Het verveelt geen moment en aan het eind ben je echt een hele mooie en zeer interessante geschiedenisles rijker."
"0","Op zich een goed YA boek, echter omdat ik niet tot deze categorie meer behoor heb ik het boek 2 sterren gegeven. Wanneer ik in de YA leeftijdscategorie zou vallen had ik dit boek zeker hoger beoordeeld!"
"1","In de proloog van Insomnia maak je kennis met het hoofdpersonage. Zijn verleden wordt kort geschetst.  In het eerste deel verdwijnt een meisje die voldoet aan alle uiterlijke kenmerken van de verdwenen meisjes van de seriemoordenaar ""The Handyman"". Verschillende politiediensten eisen de leiding over het onderzoek op. De zoektocht naar het meisje kan beginnen en het wordt een strijd tegen de tijd om ze levend terug te vinden. De politie weet dat de seriemoordenaar de meisjes een tijd in leven houdt om ze te folteren.  Het tweede deel gaat voornamelijk over Mallory die haar leven terug opgepakt heeft. Ze heeft een andere identiteit aangenomen en na 4 jaar komt ze terug naar Florida om rechten te studeren aan de universiteit. Ze wil kost wat kost haar verleden geheim houden. Ze heeft ook haar uiterlijk veranderd omdat ze denkt daardoor geen prooi meer te zijn van de Handyman. In dit deel wordt de spanning verder opgedreven en het eindigt met een climax.  In het derde deel komt Bobby Dees terug in beeld. Hij behoort tot de weinige personen die het verhaal van Callie gelooft. Samen met een plaatselijke agent die Callie haar verhaal ook gelooft, gaan ze op zoek naar het hol van de leeuw. In dit deel wordt de spanning verder opgebouwd. Op bepaalde momenten zat ik echt op het puntje van mijn stoel. Het is einde is ook verrassend wat ik altijd leuk vind bij een thriller."
"0","Ava Li, is een mooie jonge vrouw van midden dertig. Woont in Toronto, Canada houdt van mooie spullen. Ze heeft een uitdagend en spannend beroep, forensich accountant. Het brengt haar de hele wereld over. Ava is een ster in geld opsporen. Tevens is zij heel bedreven in Bak Mei een Chinese vechtsport die weinig mensen beheersen. Nu wordt haar hulp ingeroepen door Andrew Tam. Zijn bedrijf is een behoorlijke som geld kwijtgeraakt op een slinkse manier. Hij heeft via via gehoord dat Ava heel goed is. Ze accepteert de opdracht. Al vrij snel weet ze het geld te traceren. Maar nu begint het pas. Het spoor loopt via Hong Kong, Thailand, Guinee naar de Maagdeneilanden. Ze komt met vreemde figuren in aanraking. Maar Ava weet haar ""vrouwtje"" te staan.  Het is een vlot geschreven boek. Met oog voor de landen die ze aandoet. Er wordt veel over de plaatsen en de bevolking vertelt, dat maakt het interessant.   spanning 2 sterren plot 3 sterren leesplezier 4 sterren schrijfstijl 3 sterren originaliteit 2 sterren psychologie 2 sterren"
"1","De Duitse schrijfster Astrid Paprotta studeerde psychologie en werkte in psychiatrische inrichtingen voordat ze journaliste en later schrijfster werd. Die vroegere werkzaamheden komen duidelijk naar voren in haar nieuwste literaire thriller De onopgesmukte waarheid, waarvoor haar de prestigieuze Deutscher Krimipreis 2005 werd toegekend. Tijdens de zinderende hitte van een uitzonderlijk hete zomer worden er in Frankfurt in hoog tempo daklozen vermoord. De gezichten van alle slachtoffers zijn zwaar opgemaakt. De jonge politie-inspecteur Ina Henkel, die worstelt met een traumatische gebeurtenis uit haar verleden, moet proberen de seriemoordenaar te pakken te krijgen. Haar collegas adviseren haar de hulp in te roepen van Denise Berninger, de beeldschone presentatrice van het tv-programma Fadenkreuz (Opsporing Verzocht). Maar Ina aarzelt, totdat blijkt dat Berninger minimaal een van de vermoorde daklozen heeft gekend. Maar wat bewijst dat? Ina laat zich bij haar naspeuringen, tot groot ongenoegen van haar realistische collegas, leiden door haar intuïtie. Haar wilde vermoedens lijken onwaarschijnlijk, maar heeft zij ongelijk? Vechtend met zichzelf, haar collegas, de pers en de tijd probeert Ina nog meer moorden te voorkomen. Hoofdpersoon Ina Henkel is een goed uitgewerkt personage. Zij is een alleenstaande vrouw. Ze heeft niet al te veel gestudeerd, is slordig en heeft zich onthecht. Zij heeft ooit iemand doodgeschoten en is daardoor getraumatiseerd. Ze kent geen angst meer en is ook niet bang voor haar gebrek aan angst. Ze heeft nachtmerries en déjà vus, waarin ze de fatale schietpartij weer aan haar geestesoog voorbij ziet trekken. Het staat haar functioneren danig in de weg. Toch is ze de enige met fantasie. En die blijkt hard nodig. De sfeer in De onopgesmukte waarheid is wonderlijk onwezenlijk. Vrijwel alle personages hebben psychische problemen. Hoofdpersoon Ina is getraumatiseerd, de tv-presentatrice Denise Berninger heeft in een psychiatrische inrichting gezeten waardoor zij regelmatig dichtslaat, de stalker Michael die het doen en laten van Berninger nauwlettend volgt, is een wezensvreemde fanaticus, de daklozen zijn ontheemden die leven in hun eigen realiteit. Ook de politie zwemt rond in haar eigen onmacht. Zoveel onstabiliteit en onwerkelijkheid maakt dat de lezer zich bovenop de Himalaya waant, steun zoekend in ijle lucht. Hallucinerend, leegte alom. De dialogen van de personages zijn vaak afstandelijk en vervreemdend. De wereld is een open psychiatrische inrichting met Astrid Paprotta als leidende kracht. Maar zij kan die leidende rol goed aan. De onopgesmukte waarheid is een thriller die bol staat van moord, geestelijke druk en spanning. De werkelijke hoofdrol is niet in handen van een bepaald personage, maar wordt vervuld door de menselijke psyche. De psyche, die reageert op aangename en in het bijzonder op onverwachte en onaangename gebeurtenissen. Volstrekt onvoorspelbaar. Astrid Paprotta heeft de psyche bestudeerd en kent alle wegen en dwaalsporen. De acties en reacties. De daadkracht en de depressies. In haar boek laat zij op fascinerende wijze zien hoe de mens door bepaalde oorzaken op het pad van de misdaad kan raken. Het tijdschrift Die Zeit heeft Paprotta de Duitse opvolgster van Patricia Highsmith genoemd. Ik kan me daar volledig in vinden."
"0","Het boek ""De Ijsvogel"" van Lieneke Breukel gaat over de 15 jaar oud Joey die op een dag een wapen op een bank vind en meeneemt. Iedereen die het wapen vasthoudt verliest zijn eigen wilskracht en word onderdanig aan het wapen.  Nadat Joey zijn eigen vader doodgeschoten heeft begint begint een nachtmerrie voor hem. Degene die het wapen in zijn macht heeft is de zoon van een Duitse oorlogsmisdadiger. Hij is de man die gestopt moet worden om de serie moorden tot einde te brengen. Als Joey gevangengenomen word gaat zijn moeder in haar eentje achter de misdadiger aan. Zij is politieagente en is vanwege haar persoonlijke betrokkenheid van deze zaak afgehaald.  Het boek is vrijwel heel kort om het verhaal goed op te bouwen. Daardoor blijft het verhaal steeds iets te oppervlakkig om de lezer te kunnen meeslepen. Een echte spanning kan zich helaas niet werkelijk opbouwen. Twee sterren vallen dus nog best mee."
"1","Ilja Leonard Pfeijffer was werkzaam als classicus aan de Universiteit Leiden. Hij schrijft romans, verhalen, gedichten, columns, essays, kritieken en theaterstukken. Hij woont en werkt in Genua en won in 2014 de Libris Literatuurprijs met zijn roman La Superba. Zijn roman Peachez werd in 2018 genomineerd op de shortlist van de Libris Literatuurprijs en ook in 2019 staat er weer een roman van zijn hand op de shortlist: Grand Hotel Europa.  In Grand Hotel Europa neemt schrijver Ilja Leonard Pfeijffer intrek in het Grand Hotel Europa nadat zijn relatie met de Italiaanse Clio stuk is gelopen. Pfeijffer gebruikt zijn tijd in het hotel om aan een roman te werken, die in eerste instantie over toerisme moet gaan, maar ook het verhaal van hem en Clio vertelt en waarin uiteindelijk allerlei beschouwingen over de hedendaagse maatschappij en het Europa waarin wij leven naar voren komen.  De roman kan door lezers die bekend zijn met het werk van Pfeijffer als typisch aangemerkt worden. Zoals vaker in zijn werk speelt Pfeijffer in deze roman heel erg met de grenzen tussen feit en fictie, zo voert hij zichzelf op als hoofdpersonage maar is zijn verhuizing naar Venetië in de roman natuurlijk niet toevallig en geheel functioneel voor de thematiek van het boek. Ook staat het werk bol van de verwijzingen, niet alleen naar klassieke werken maar ook naar ander werk van Pfeijffer zelf. De auteur legt steeds de nadruk op de gemaaktheid en gekunsteldheid van de literatuur, door het hoofdpersonage het boek te laten schrijven dat de lezer op dat moment aan het lezen is en daarop de reflecteren vormt zich een metaniveau binnen de verhaalwereld: “Die laatste zin is natuurlijk schandalig op effectbejag geschreven.”.  De spelingen met taal en registers zullen voor de meeste lezers ook geen verrassing zijn. Steeds speelt Pfeijffer met het verschil tussen het register van de klassieke literatuur en de literaire verwijzingen tegenover het meer platte taalgebruik van zijn personages als ‘echte’ mensen.  “Zoals ze voor me stond, was ze niet alleen naakt, maar ook volmaakt geproportioneerd als een standbeeld uit de renaissance. Stomme woorden om te zeggen dat ze mooi was. Maar zo maken ze de vrouwen tegenwoordig niet meer, dacht ik, zo objectief esthetisch als Daphne die werd begeerd door Apollo, als Diana die werd betrapt bij het baden, als een Griekse godin, als een Muze. Ze leende zich ook uitstekend voor een beschrijving in minder poëtische termen, als het model dat ze schaamteloos stond te zijn op hoge pornobenen met haar smalle, meisjesachtige heupen, haar kleine, krokante kontje en haar pittige tietjes, klein, vol en sappig als kersen.”  Twee thema’s staan centraal in Grand Hotel Europa; Europa en toerisme. Beide thema’s weet Pfeijffer perfect te vangen. Interessante inzichten en analyses over deze thema’s en de vele verwijzingen naar de kunsten en klassieke oudheid maken dit boek de moeite waard. Zo weet de auteur een rake situatieschets van Italië te maken, evenals van de problemen die toerisme met zich meebrengt.  “Hoewel toerisme een verdienmodel is, of in ieder geval geacht wordt dat te zijn, en er voor veel toeristische bestemmingen ook geen alternatieve verdienmodellen voorhanden zijn, levert het ongemak op, richt het schade aan en is het voor de lokale bevolking een buitengewoon problematisch fenomeen. Daar kunnen jullie in Amsterdam inmiddels over meepraten. Een stad die zich uitlevert aan toerisme, verkoopt haar ziel. Terwijl toeristen bovenal op zoek zijn naar een authentieke ervaring, veroorzaakt hun aanwezigheid een teloorgang van de authenticiteit die ze begeren. Of die authenticiteit wordt op een weinig authentieke wijze speciaal voor hen gecreëerd. Toerisme vernietigt datgene waardoor het wordt aangetrokken.”  Grand Hotel Europa is een kritische beschouwing over het Europa van vandaag, maar tegelijk spreekt er uit de roman ook veel liefde voor dit continent. Een continent dat vasthoudt aan het verleden en in de toekomst aan alle kanten ingehaald wordt door Aziatische grootinvesteerders. Een Europa dat immigranten weert en tegelijk vergrijst, een Europa dat zich zal moeten aanpassen om in de toekomst nog iets te kunnen betekenen.  “Europa is een openluchtmuseum geworden, een fantastisch historisch themapark voor toeristen.”  Dit boek is een aanrader voor iedereen die van het werk van Pfeijffer houdt en beter dan dat, een aanrader voor iedereen die een roman met kritische uitweidingen over actuele onderwerpen kan waarderen. Een ode aan Europa met een melancholische ondertoon die de lezer aan het denken zet en keer op keer de spijker op de kop slaat."
"0","Bij het lezen van dit soort boeken voel je je meestal een beetje een ramptoerist maar het verhaal van Jansons op t.v. maakte zo veel indruk dat ik dit boek wel wilde lezen.  Wat me vooral is bijgebleven hoe treurig het is, dat ook ouders in dit soort situaties als verdachte moeten worden gezien door de politie (hoe begrijpelijk dit vanuit het oogpunt van forensisch onderzoek misschien dan wel kan zijn). En wat mooi was om te lezen, was de steun die de familie van het geloof ondervond. Kerkgenoten die zich als een cocon om de familie heen schaarden.  Aanrader: het interview dat Martin Simec met Arjen Jansons voerde voor de EO. Op deze pagina kun je doorklikken naar het betreffende interview: link"
"1","Ginevra en Antonio groeiden samen op, hun vaders waren beste vrienden, dus ze zagen elkaar veel. Op gegeven moment veranderde hun vriendschap in liefde, maar juist dan breken de vaders met elkaar door verschillende denkwijzen. Ginevra mag Antonio niet meer zien… Als Antonio na twee jaar studeren in Bologna terugkeert naar Florence, zijn hun gevoelens nog even sterk als altijd. Ze besluiten er stiekem vandoor te gaan. Maar Ginevra’s vader weet hen op te sporen, sleurt Ginevra mee terug naar huis en verplicht haar te trouwen met een man naar zijn keuze, een rijke weduwnaar. Het lijkt erop dat Ginevra’s toekomstige, saaie, leventje compleet uitgestippeld is. Maar dan breekt de pest uit en komt haar hele wereld op zijn kop te staan…  Ben jij ook zo verliefd op de cover van dit boek? Ik vind hem zo mooi! En het mooie is: ik voelde gedurende bijna het hele verhaal precies dat sfeertje. De wereld die ik voor me zag had die tinten, die uitstraling. Simone heeft de legende van Ginevra helemaal tot leven weten te brengen. De personages; de eigenwijze Ginevra die goed weet wat ze wil en de slimme Antonio die vraagtekens zet bij blind de Bijbel volgen, maar ook het Florence van de 14e eeuw. Ik was daar, ik beleefde het mee. Ik liet net als Ginevra alles achter voor de liefde en proefde eventjes aan het vrije leven, om daarna gevangen te worden en in een kooitje gestopt te worden…  Wow Simone, wat heb je dat weer mooi en knap gedaan! Weer een stukje geschiedenis wat een gezicht gekregen heeft! Prachtig!!"
"0","Niets te verbergen is Aglaia Bouma’s derde boek. De 45-jarige Nederlandse schrijfster noemt zichzelf een emotionele rationalist, luchthartige pessimist, sociale einzelgänger, humanistisch misantroop, ondernemer en een vat vol. Is haar boek ook zo makkelijk te beoordelen als haar persoonlijkheid?    Het is 2029. Maud werkt als prostituee. Amerikanen zijn illegaal en iedereen wordt digitaal bespioneerd. Mauds vriendin is bang. Zij wordt gestalkt. Maar is het wel stalking? En kan Maud de illegale Amerikaan die zij op zolder verbergt wel verborgen houden? En hoe zit het met de puistjes die opeens op ieders lichaam verschijnen, zo ook op dat van Maud? Wordt er een vreemde marketingcampagne gevoerd? Nederland 2.0, dat is de wereld van Niets te verbergen.    Een prachtige naakte vrouw van de achterkant gefotografeerd staat op de cover van het boek. Gewaagd, maar nietszeggend. Wat kun je verwachten? De eerste paar pagina’s zijn aardig. Maar dan word je als lezer persoonlijk aangesproken. Zinnen als: ‘dat begrijpt u vast wel’ en ‘net als ik weet u…’ vliegen je om de oren. Maar ook uitdrukkingen als: ‘mevrouw Telders, zeg maar Jessica’ worden veelvuldig gebruikt. Mevrouw Telders wordt in het gehele boek ook niet anders genoemd. Niet fijn. Vooral erg irritant.    Het daadwerkelijke verhaal is moeilijk te volgen. Waar gaat het heen, vraag je je geregeld af. Wanneer je op de helft van het boek bent, heb je nog steeds geen idee. Al denk je dat de plot wat te maken heeft met de puistjesplaag die heerst. Zeker weten? Dat doe je het niet. De schrijfstijl is niet pakkend en ook de personages doen weinig met je.    Aglaia Bouma probeert grappig te zijn. Sarcastische opmerkingen komen geregeld voor en werken averechts. Grappig? Nee. Totaal niet. Wellicht ook omdat je je nog steeds afvraagt wat je nu aan het lezen bent. Wat is het verhaal? Waar is de rode draad? En gaat er nog echt iets gebeuren of blijven we enkel lezen over de belevenissen van Maud en haar klanten?    Toch, Bouma heeft haar best gedaan om een futuristische wereld neer te zetten. Dat is aardig gelukt. Iedereen heeft natuurlijk een eigen beeld bij de toekomst, maar de wereld van Bouma is niet moeilijk voor de geest te halen.    Ook is het goed dat ze de privacybeperking aan het licht brengt. Ook nu wordt er al, volgens velen, te veel informatie over ons leven opgeslagen en bewaard. Mensen zijn het niet eens met bijvoorbeeld het Elektronisch Patiëntendossier en ook zijn veel mensen bang dat ze op andere manieren gevolgd worden. Niets te verbergen geeft een boeiende kijk op hoe ver het kan gaan als je geen echte privacy meer hebt.    Al met al is Niets te verbergen geen lekker leesbaar boek. De schrijfstijl is irritant. Ondanks dat Maud een goed hart heeft, komt ze niet tot leven, waardoor je haar niet in je hart sluit. Enkel pluspunt is dat het zet tot nadenken. Hoe gaat het met de privacy in de toekomst? Kunnen we dan ook niet meer over straat zonder nagetrokken te worden?"
"1","Heerlijk boek! Leest gemakkelijk weg en voert je gelijk mee in het avontuur, met krachtige vrouwen, de maan en bijzondere magie. Prachtig hoe heden en verleden naast elkaar lopen om uiteindelijk samen te komen en er langzaam steeds meer op haar plaats valt. Erg mooie schrijfstijl, die me al vanaf de eerste zin betoverde en me meenam in het gevoel en de emoties van de personages,... ze raakte me. Ik ga zeker meer van haar lezen"
"0","Het boek beschrijft het leven van Pari en haar broer Abdullah nadat Pari op 3 jarige leeftijd is verkocht aan een rijk echtpaar in Kabul. En de grote vraag is natuurlijk: zullen zij elkaar ooit weerzien of is het een afscheid voor altijd?  Dit boek wordt overal aangeprezen, de kritieken zijn vrijwel zonder uitzondering uitstekend te noemen. Na het lezen van dit boek zijn deze positieve recensies voor mij volkomen onbegrijpelijk. Wel vaker heb ik een boek gelezen dat mij niet aansprak, maar dat maakt het niet meteen een slecht boek. Dat heeft dan in de meeste gevallen gelegen aan het feit dat het onderwerp mij niet ligt of dat ik nu eenmaal niet graag een roman lees. Toch heb ik ze nooit met hele grote tegenzin gelezen, misschien wel doordat het boek ondanks alles wel goed geschreven was.  Hoe anders was dat met dit boek. Meermalen heb ik bij mezelf de tegenzin gevoeld om het boek weer op te pakken. Het is dat ik het voor een leesclub las, anders had ik het zeer zeker niet uitgelezen. Het boek heeft veel potentie maar Hosseini verzand in teveel verhaallijnen, waarbij het in de meeste gevallen volledig onduidelijk is wat het te maken heeft met het thema van het boek. Het toch al saaie verhaal wordt nog saaier en moeilijker te volgen. Tel daarbij op de veel te bloemige en afschuwelijk lange zinnen en het wordt een boek waarbij het vrijwel onmogelijk, of op z’n minst moeilijk, is om de aandacht erbij te houden.  Wat bij betreft een ster voor de moeite……"
"1","Ik twijfelde eerst of ik dit boek wou kopen aangezien het natuurlijk 2 boeken bevat die ook los zijn uitgegeven, maar ik ben toch blij dat ik het wel gedaan heb. Dit boek verteld ook meer over bepaalde andere personages waarvan ik vragen had hoe hun verhaal liep. Ik heb serieus van de 1e tot laatste pagina genoten"
"0","Politiek affairisme in alle regionen en complotten doen het altijd goed in Vlaamse misdaadverhalen, maar om dat te koppelen aan de opkomst van de nieuwe orde, zoals Tulkens in deze roman doet, lijkt me toch wat TE ver gedreven. Erg realistisch vind ik het verhaal dus niet en dat is toch een eerste vereiste in een goede misdaadroman lijkt me. De thematiek krijgt veel meer aandacht dan de afwikkeling van het gerechterlijk onderzoek en dat vind ik jammer. Langs de andere kant is Tulkens' schrijfstijl erg vlot en verteerbaar en slaagt hij erin om reële karakters te schetsen. Een redelijk verhaal dus, om te besluiten."
"1","Vogelman heb ik gelezen omdat ik een thriller moest lezen van school uit. Mag ik even zeggen dat het het meest gruwelijke boek is dat ik ooit gelezen heb!  Buiten de spanning vind ik het personage Jack Caffery goed uitgewerkt, echt een menselijk figuur, ook hij maakt fouten. De wending van Jack op het einde had ik niet verwacht, maar toch maakt het het boek geniaal. Hoera voor Mo Hayder!"
"0","Een maandenlang vermist meisje wordt gruwelijk mishandeld teruggevonden. Er lijkt een samenhang te zijn met andere verdwenen jonge vrouwen. Werk aan de winkel voor Patrik en zijn collega’s. Raadselachtige gebeurtenissen uit het verleden die Erika voor haar boek probeert te analyseren blijken er uiteindelijk mee samen te hangen. Dit negende deel van de serie over Patrik Hedström en Erika Falck heeft alle ingrediënten die me in haar vorige boeken zo boeiden. Ondanks dat kreeg ik het gevoel dat Läckberg dit boek een beetje op de automatische piloot heeft geschreven. De vaste personages zijn minder sprankelend beschreven. Of misschien kennen wij - lezers – ze inmiddels te goed en heeft de schrijfster hier ook niet zo veel meer toe te voegen? De opbouw van Leeuwentemmer vind ik ook herkenbaar en voorspelbaar. Erika probeert puzzelstukjes uit verleden en heden bij elkaar te brengen en samen met Patrick de moordzaak op te lossen. Er zijn losse eindjes maar wel een verrassend einde. Wat mij betreft niet haar beste boek. Toch leest het gemakkelijk weg. Läckberg kan heel goed schrijven en ik kijk zeker uit naar haar volgende boek."
"1","Samenvatting Myriam komt op een dag een man tegen waar ze helemaal verliefd op is. Ze denkt de ware gevonden te hebben en spoedig is ze getrouwd. Al tijdens de huwelijksnacht blijkt dat hij heel anders is als gedacht. Myriam wordt slachtoffer van een gewelddadige psychopaat. Ontsnappen is geen optie totdat er iemand is die haar wil helpen. Als ze uiteindelijk ontsnapt is blijkt ze niet het enige slachtoffer. Ook na haar ontsnapping is ze haar leven niet zeker.  Leeservaring Het boek is van begin af aan spannend. Het is een heftig verhaal dat zo nu en dan ook shockerend is. Zeker als de lezer zelf ook geweld heeft moeten doorstaan of getuige is geweest van agressie en geweld kan dit herinneringen oproepen of tot nadenken aan zetten. Een aangrijpende thriller die vlot weg leest en zoveel spanning en actie in zich heeft dat je verder wilt lezen. De hoofdstukken hebben een prettige lengte en zijn opgedeeld in het heden en flashbacks. Dit is duidelijk weergegeven en niet verwarrend. De schrijfstijl is prettig. Vlot en soepel wordt je meegezogen in het verhaal. De personages worden goed omschreven. Het wordt duidelijk hoe ze zijn en je kunt je een prima voorstelling maken van hun uiterlijk. Ook dit boek is een heerlijk boek det “smaakt” naar meer van deze auteur."
"0","Jammer maar wat vond ik dit boek langdradig,ik heb al meerdere boeken van Cathy gelezen maar dit was echt de minste. En zeker omdat het dan zo'n dik boek is vind ik wel dat het vanaf begin moet boeien en niet vanaf pagina 200,want toen kwam er pas wat verhaal in. Het verhaal van Leonie sprak me nog het meest aan en was ook mooi en emotioneel."
"1","''Halsoverkop'' is het debuut van Aline van Wijnen, die de schrijfwedstijd van het blad ''Vriendin'' won met dit verhaal. Uitgeverij ''Zomer & Keuning'' bracht het uit en onder andere ik mocht het lezen voor de Hebban leesclub! Nicole van Klaveren is een echte boekenwurm, 32 en single, want tja geen enkele man van vlees en bloed kan tippen aan de fictionele droomman! Totdat ze tijdens haar lunchauze een man buiten in de zon een boek ziet lezen, ze is gelijk ''halsoverkop'' verliefd op de boekenman! Terwijl Nicole, de boekenman niet uit haar gedachten kan verbannen, hebben haar vriendinnen Lora & Krista zo hun eigen problemen...   ''Halsoverkop'' is een feel good roman die heerlijk vlot weg leest en die herkenbaar is voor menig boekenwurm. Leuk dat er veel namen van auteurs en titels van boeken voorbijkomen, sommige kende ik en had ik zelf ook gelezen en weer andere kende ik wel, maar ga ik nu zeker eens lezen! Ergens aan het einde is er een gebeurtenis die naar mijn idee niet echt wat toevoegt en wat voor verwarring zorgt. Desalniettemin is ''Halsoverkop'' een heerlijk boek voor de zomer met liefdesperikelen, veel boeken, vriendschap en een echte boekenman!"
"0","Na Dan Brown is dit een afknapper. Dit vind ik niet goed geschreven, zeer verwarrend. Het boek sleept zich voort. Je komt terecht in het leven van mensen waar je geen enkele band bij voelt. Je kan zelf niet begrijpen waarom jongen mensen zo reageren als die in het verhaal doen. Indien het zou gaan over wetenschappers, dan zou het verhaal al iets geloofwaardiger zijn. Spijtig genoeg wordt het verhaal geschreven vanuit de zienswijze van studenten: het plaatje klopt dus totaal niet. Zie ook bij andere recensies. Ik moet nu nog het laatste hoofdstuk lezen (ja, zo ver ben ik al geraakt, dat kan niet iedereen zeggen), maar je moet een doorbijter zijn om het einde te halen. Ik ben trouwens niet zeker of een deel van het probleem ook niet bij de vertaling ligt."
"1","Alex Jackson is de hoofdpersoon in de debuutthriller van de Engelse schrijfster en journaliste Emily Koch. Alex is verslaggever bij de Bristol Post en een ervaren bergbeklimmer. Ondanks die ervaring gaat het fout. Tijdens de beklimming van een bergwand in de Avon Gorge maakt Alex een val van twintig meter en raakt in coma. In het ziekenhuis vinden allerlei onderzoeken plaats die steeds leiden tot dezelfde conclusie: Alex zal nooit meer uit dit coma ontwaken. Langzaam begint bij zijn vriendin en zijn familie het besef te groeien dat het misschien beter is om Alex op een humane manier te laten sterven.  Wat zij echter niet weten is dat Alex ieder woord dat wordt gezegd hoort. Of het nu de beraadslagingen van het medische personeel betreft of de monologen van zijn vriendin Bea, Alex hoort alles. Ook dat de politie aanwijzingen heeft gevonden die er op wijzen dat er waarschijnlijk geen sprake is van een ongeluk maar dat iemand het op het leven van Alex had voorzien. Wat kan Alex doen om, voordat de artsen zijn behandeling stopzetten, een antwoord te vinden op de vraag wie hem om het leven wilde brengen en waarom?  Zo op het oog moet er geen leven in me zitten. Ik kan niet praten, kan me niet bewegen. Ik kan ze niet duidelijk maken dat ik elk woord hoor dat ze zeggen.  Als ik doodga voor ik opsta is meer een misdaadroman dan een thriller. De poging tot moord op Alex Jackson speelt een belangrijke rol in het verhaal maar veel belangrijker is de manier waarop hij de nachtmerrie waarin hij gevangen zit ervaart en daarmee omgaat. Hij kan zich niet bewegen, geen signalen hoe klein dan ook afgeven en bovenal niet spreken. Zijn mogelijkheden tot communicatie zijn tot nul gereduceerd en de onmacht en de frustratie die hiervan het gevolg zijn, worden door Emily Koch op een prachtige en beklemmende wijze beschreven. Sommige passages zijn claustrofobisch eng.  Emily Koch heeft de problematiek van comapatiënten en de verstrekkende gevolgen daarvan voor familie en vrienden met veel integriteit en gevoel op papier gezet waardoor het verhaal ontroert. Zij gebruikt slechts één perspectief en dat is het perspectief van Alex. Het verhaal is helemaal in de ik-vorm geschreven en wint daardoor wint enorm aan kracht. Je ervaart in deze bijna tastbare wereld nauwelijks afstand.  Het gegeven van het verhaal is origineel, kundig geconstrueerd en kent een aantal verrassende plotwendingen. Door de aanwijzingen die Alex in zijn ziekenhuiskamer opvangt te combineren met herinneringen uit zijn leven probeert Alex antwoorden te vinden. Het is een proces dat Emily Koch heel geraffineerd en overtuigend op papier heeft gezet. In prachtig proza worden beetje bij beetje de gebeurtenissen ontrafelt die hebben geleid tot de afschuwelijke situatie waarin Alex zich bevindt.  Als ik doodga voor ik opsta is een prachtig boek over een man die gereduceerd lijkt te zijn tot een kasplantje maar die in werkelijkheid tot grote dingen in staat is. Een intrigerend debuut met een overrompelend einde dat je voorlopig niet zal loslaten."
"0","Een writer's block lijkt me erg, maar dit is erger! Wat een verzameling onwaarschijnlijkheden en toevalligheden. Een gezaghebbende serie van een gewaardeerd en internationaal gelauwerd schrijfster wordt hier langzaam afgebouwd tot het (spreekwoordelijk) niveau van deeltje 126 van een broodschrijver uit de Bouquet-reeks. En dit nog los van het volslagen onbegrip van de argeloze lezer, die ooit wel eens van mw. Cornwell gehoord heeft en denkt: Kom, we proberen eens wat nieuws na de vakantie. Die komt toch van een koude kermis thuis. Het spijt me te moeten constateren dat de auteur het spoor langzaam bijster lijkt te raken in de opbouw van een -in aanvang- bloedstollende reeks. De voodoo van 'le loup-garou' blijkt nu zelfs in staat tot reanimatie van reeds lang verloren gewaande sub-hoofdrolspelers. En de laatste bladzijden doen vermoeden dat het eind nog niet in zicht is. Vergelijkingen met jonge, verwende voetbalmiljonairs in relatie tot hun vermeende wekelijkse wanprestaties op het veld dringen zich op bij deze waarschijnlijk zeer goed verdienende schrijfster. Ik mag toch aannemen dat de uitgever over goede, gekwalificeerde redacteuren beschikt, die (ook) tot taak hebben de auteur te vrijwaren van dit soort missers. Of leeft men in de veronderstelling dat het 'publiek' de voorgaande verkoopcijfers wel zal evenaren? Het publiek krijgt uiteindelijk altijd gelijk, is een betonnen wet in de marketing. En dit is helaas een slecht product, waarvan we alleen maar kunnen hopen dat het licht weer terugkomt in de huidige tunnelvision van de schrijfster."
"1","Zoals ik gewend ben van Lauren Oliver was ook dit boek geen teleurstelling. De opbouw is iets langzamer dan ik zou willen maar zodra de introducties voorbij zijn komt het verhaal hoed op gang. Het is een vlot geschreven boek over 3 jonge meisjes, outcasts, eenzaam, totdat ze elkaar gevonden hebben. En dan wordt 1 van de meisjes, Summer, vermoord. De twee anderen worden al snel verdacht van deze moord, maar nooit veroordeeld. Helaas kan dit de dorpsgenoten niets schelen. Wat hun betreft hebben zij het gedaan. Het verhaal schiet hier en daar heen en terug naar de zomer van de moord weer terug naar 5 jaar verder. De meiden komen elkaar weer tegen en proberen, met hulp van aantal anderen, alsnog de moord op Summer op te lossen. We komen langzaam aan steeds meer te weten over deze meisjes, maar vooral over Summer en verwrongen blik op de wereld. Was ze wel dat leuk, lieve meisje waar iedereen het over heeft. Of heeft ze een duister geheim, welke terug te leiden is naar een fictief boek over 'lovelorn'? Ik raad iedereen die van ya en mystery thrillers houdt aan om dit boek te lezen en er zelf achter te komen."
"0","Ik heb het boek heel snel uitgelezen. Het was zeker onderhoudend, en je wil toch wel weten hoe het verder gaat. Maar geen enkel karakter komt echt tot leven, en dat is toch wel een gemis. De geschiedenis van het Delfts blauw komt ook maar oppervlakkig aan de orde. Weinig nieuwe inzichten hierover opgedaan."
"1","Er zijn de laatste jaren massa's Scandinavische thrillers uitgekomen. De meeste heel goed. Dit is er een die er echter ver boven uisteekt."
"0","Toen Voor uw liefde van Nobelprijswinnaar Mario Vargas Llosa (1936) verscheen, was het een belangrijke literaire en commerciële gebeurtenis. Als vertegenwoordiger van de Latijns-Amerikaanse literatuur verwacht je een meesterwerk, zeker met zo’n indrukwekkend oeuvre dat de schrijver zorgvuldig heeft opgebouwd. Vargas Llosa is bekend van zijn romans De stad en de honden (1963), Gesprek in de Kathedraal (1969) en De oorlog en het einde van de wereld (1981) waarin hij machtsstructuren in kaart brengt en vooral focust op het individu dat veel te lijden heeft onder de corrupte systemen van de samenleving. Naast het schrijven van complexe literatuur is Vargas Llosa ook goed in het schrijven van misdaadromans.  Voor uw liefde heeft verschillende verhaallijnen. Eén van de belangrijkste verhaallijnen gaat over wraak op de sensatiepers. De rijke zakenman Enrique Cárdenas wordt afgeperst door een beroemde redacteur van een sensatiekrant. De redacteur bezit verschillende erotische foto’s van Cárdenas en probeert hem over te halen om veel geld in zijn krant te investeren. Het schandaal zou de ondergang van Cárdenas betekenen, maar hij maakt een inschattingsfout en de foto’s worden uiteindelijk toch gepubliceerd. Kort na publicatie wordt de redacteur dood gevonden in de armste wijk van Lima. Wat volgt is een klopjacht op de moordenaar en de waarheid. Ondertussen heeft het schandaal veel teweeg gebracht in de familie van de zakenman. Is de liefde sterk genoeg om iedereen bij elkaar te houden of overwint de pers die altijd op zoek is naar sensatie?  Voor uw liefde heeft veel meer potentie dan Vargas Llosa eruit heeft gehaald. Als winnaar van de Nobelprijs verwacht de lezer een uitstekende penvaardigheid die door Vargas Llosa in zijn nieuwe roman helaas niet is waargemaakt. Enkel in het laatste deel van de roman experimenteert de schrijver succesvol met de onverwachte wisselingen in perspectieven. Een onervaren schrijver zou daarmee verwarring wekken, maar bij Vargas Llosa leest het vloeiend en deze getoonde lef heeft een positief effect op het verhaal. Maar daar is helaas alles mee gezegd. Zijn sterke oeuvre wekt hoge verwachtingen en zeker op het vlak van maatschappelijk engagement. In Voor uw liefde wordt corruptie meerdere malen genoemd, maar het effect van deze kwalijke zaken wordt nauwelijks in het verhaal verwerkt. Wat is bijvoorbeeld het effect van het zeer corrupte beleid op de gewone burger? Het is jammer dat het verhaal maar weinig maatschappelijke engagement heeft en dat er geen veroordeling van politieke en journalistieke corruptie uit het boek spreekt.  Daarnaast is het verhaal heel voorspelbaar, want de lezer kan na een aantal hoofdstukken al weten wie er achter de moord op de journalist zit. De niet inspirerende dialogen geven al snel weg hoe het verdere verloop van het verhaal zal gaan en transformeren de roman met veel potentie tot een clichématig verhaal. Een onervaren schrijver kan je het vergeven als de verhaallijnen niet bij elkaar komen, maar voor een schrijver met jaren ervaring is het bijna onmogelijk te geloven dat de verhaallijnen nauwelijks een relatie met elkaar hebben. Het lijkt zelfs alsof Vargas Llosa geen energie had om meer diepgang in zijn verhaal te krijgen.  Al met al geeft Voor uw liefde van Mario Vargas Llosa het gevoel dat je een prachtige omgeving hebt bezocht en er na enkele jaren met hoge verwachtingen weer terugkomt om te zien dat alles anders is. Voor lezers die bekend zijn met het werk van deze schrijver zal deze roman geen goede leeservaring opleveren. Het lijkt zelfs alsof de roman door iemand anders is geschreven. Hoewel het verhaal sterke thema’s heeft en we in het laatste hoofdstukken toch nog de kracht van de schrijver zien, is het verhaal teleurstellend geschreven. Als we het geluk krijgen nog een roman van Vargas Llosa te mogen lezen, is te hopen dat de mooie stijl, humor en het maatschappelijk engagement terugkeren."
"1","Vanaf het moment dat je het boek openslaat is daar allereerst al de schrijfstijl. Het doet wat ‘zwaarder’ aan, het is een prachtig kunstwerk met woorden, waar zo her en der ook een frisse tik humor uitgedeeld wordt, en Heerma van Voss blaast me alleen al op dit punt van de stoel. Bewust vertraag je je leestempo, ga je ergens in het verhaal nog even terug naar het beginstuk, puur om het nog even extra te beleven. Ik geniet van zinnen met tegenstrijdigheden waar ik hardop van in de lach schiet ook, goeiedag wat onmundig goed schrijven! Mooi ook hoe elke titel van het deel dat je leest zo duidelijk wordt, menn dit is tof.  Komen we uiteraard op het verhaal an sich. Tomas en meisje A. ; what the hell? Als eerste zou je op voorhand al keihard willen oordelen, en dat doe ik ook: het is een dikke No Go, ware het niet dat het zo neergezet wordt dat je bloednieuwsgierig bent wie dit zijn, hoe zich dit kan en zal ontwikkelen. En daar ga je dan! Helemaal mee in het verhaal, hoe dubbel kan het zijn, en het onderbuikgevoel blijft continue aanwezig. De naastliggende lijnen met de grootmoeder en beste vriend Adriaan zijn zo anders, net zo intrigerend, en het geeft je een extra kijk ook op Tomas zelf.  Het is bizar hoe een verhaal dat zo ver van je afstaat je zo in de greep houdt. Waar herinneringen fantastisch neergezet worden, waar ook zware onderwerpen kort maar krachtig om je oren gekletst worden en diepe indruk weten te maken. Waar side-kick Adriaan eigenlijk gewoon stiekem mijn favoriet is, wat een held. Dit hele bijzondere geheel wordt dan uiteindelijk zo afgerond dat je denkt: ja, dit was onontkoombaar. Dat daar dan ook hoop, geluk en beslissingen met goed boerenverstand doorheen schemeren, beter had het wat mij betreft niet gekund.  Conclusie:  Wanneer geef je de volle bak sterren? Ja, nu.  Vijf sterren voor Noem het liefde.  Karin Meinen-Samenlezenisleuker"
"0","Dit is een bundel met korte horrorverhalen, een uitstapje buiten het fantasygenre waar Alex de Jong / Brad Winning normaal gesproken in schrijft. De meeste verhalen spelen zich dan ook in hedendaags Nederland af. Wat Winning in deze bundel heeft meegenomen, is zijn schrijfstijl: net zoals in zijn vorige bundel lezen de verhalen vlot weg.  Het probleem zijn de verhalen zelf. Er zitten erg goed bedachte verhalen tussen, maar uiteindelijk komen de meeste toch op hetzelfde neer: een getrouwde man gaat met een blondine vreemd en iemand wordt op een gruwelijke wijze vermoord. Het ging zo ver dat ik tijdens het lezen van de laatste verhalen geërgerd dacht: 'Niet weer.'  Het lijkt erop dat Winning de moorden als schokeffect gebruikt, een effect dat in de loop van het lezen van de bundel afstompt. Zo is er een verhaal over een schuwe werknemer die met de vrouw van de baas vreemd gaat: als de vrouw erachter komt dat hij had gelogen, vermoordt ze hem in de laatste alinea: een reactie die kunstmatig op mij overkomt.  Al met al vond ik dit een tegenvallende bundel. 2 sterren."
"1","Ik heb dit prachtig geïllustreerde boek in een ruk uitgelezen. Van voor naar achter, terwijl ik dacht dat ik het vooral fijn vond om af en toe eens over een emotie te lezen. 'Alles wat ik voel' van filosofe Stine Jensen geeft een goed beeld van twintig verschillende emoties doordat er verhaaltjes worden gegeven van alledaagse praktijkvoorbeelden. Daarnaast, en dat vind ik zo'n mooie meerwaarde, worden verschillende filosofen, biologen en gedragswetenschappers gequote, die met een mooi inzicht kwamen over de betreffende emotie. Ook worden oude verhalen (soms Bijbels) aangehaald en wordt er geregeld een link gelegd tussen emotie en cultuur. Het geeft een geïntegreerd beeld, stof tot nadenken en verborgen tips. Ik ga het in mijn eigen Psychologiepraktijk vast en zeker inzetten. Voor kinderen vanaf tien jaar en volwassenen is 'Alles wat ik voel' een mooie wegwijzer in de wereld van emoties."
"0","Ik ben het eigenlijk wel met Saskia eens, dat het boek best wel langdradig was. Ik had de neiging om passages over te slaan. Vond het ook geen prettige schrijfwijze. Helaas, maar niet echt mijn boek!"
"1","Yuna Huypkens 11jaar Klaas Kan Alles! Yannick Fitschy, Marleen Hoebe.  *Welke drie woorden passen het best bij het boek? - Avontuurlijk -Uitdagingen -Waaghals *Wat is volgens jou de leukste uitdaging in het boek? -Blijven staan bij een tornado: ik ben altijd al bang voor tornado’s geweest. Hij legt uit hoeveel kracht zo’n tornado heeft en hoeveel kracht dat die heeft als die ronddraait. *Wat is het meest bijzondere dat je geleerd hebt in dit boek? -Dat niet altijd alles lukt wat je graag wilt kunnen. Ik heb ook heel veel bijgeleerd uit het boek. Ze leggen ook alles netjes uit . *Mijn eigen mening over het boek.  Dit is Klaas, hij probeert echt van alles. Eerst probeert hij allerlei experts te verslaan…dat is hem dus niet gelukt. Ze waren gewoon té goed in wat ze doen! Daarna gaat hij allerlei uitdagingen aan. De meeste daarvan zijn wél gelukt, maar ook niet allemaal hoor. Bijvoorbeeld de ruimte in gaan, dat is dus mislukt. Dat was echt een onmogelijke uitdaging. Hij gaat ook nog voor een dag een ander beroep oefenen, daar lukte dan wél weer alles. Hij legt ook heel goed uit hoe je mensen kunt verslaan. En er staan ook een paar dingen tussen die je thuis zelf kunt proberen. Maar hij waarschuwt je ook dat je thuis niet alles na moet gaan doen omdat sommige dingen gewoon té gevaarlijk zijn! Ik vind het ook super tof dat hij van alles uitlegt. Hoe ziet het eruit, hoeveel kracht hebben ze,…..? Het is een heel informatief boek, zelfs voor volwassenen. Fijn dat ze met veel tekeningen en kleuren hebben gewerkt. Dat maakt alles veel overzichtelijker.  ***"
"0","Meer dan 2 miljoen exemplaren werden er van “ the Girl in the Ice” verkocht in het Verenigd Koninkrijk na het verschijnen in Februari 2016. En ook werd het boek aan reeds 27 landen verkocht. Inmiddels is deel 6 in deze serie rond inspecteur Erika Foster uit.  Twee jaar na datum is ook Nederland aan de beurt en is “ het meisje in het ijs” uitgebracht, incl. een uitgebreide reclamecampagne. Niets staat een hype in de weg. Het boek is hard op weg om op diverse “ meest gelezen” en “ meest voorgenomen” lijstjes de koppositie te veroveren. Auteur is de tegenwoordig in Slowakije woonachtige Britse auteur Robert Sutton (1979, Lowestoft,VK) - Robert Bryndza is het pseudoniem waaronder de boeken verschijnen.  Heel gek is het verkoopsucces niet, Een goede marketing, een snelle en eenvoudige schrijfstijl, een hoge productie van vervolg delen en een hoofdpersoon die haar eigen problemen heeft en tegen het establishment in haar doelen nastreeft kost wat het kost. Zomaar een paar ingrediënten die een groot lezerspubliek aanspreken. Succes in Nederland en Vlaanderen lijkt dan ook verzekerd en heel verrassend zou het niet zijn als de boeken van MJ Arlidge die op de zelfde pijlers rusten er een stevige concurrent bij heeft..  Inspecteur Erika Foster zit na een catastrofale politie actie in Manchester, waarbij haar man en 4 collega’s de dood vonden op non actief. Als in een park in Londen het lichaam van een jonge vrouw wordt gevonden, wordt Erika verzocht deze zaak op zich te nemen en met een nieuw team weer aan het werk te gaan. Het slachtoffer blijkt Andrea Douglas-Brown te zijn, de dochter van een belangrijk en invloedrijke zakenman. Terwijl Erika op zoek gaat naar de dader en waarheid, wendt Andrea’s vader zijn macht aan om Erika tot conclusies te laten komen die hem goed uit komen en de echte waarheid te verhullen. Maar Erika gaat haar eigen weg en is vastbesloten de waarheid te onthullen, zelfs tegenwerking vanuit het politiekorps en de politiek brengen haar niet van haar doel en als ook de moordenaar zijn aandacht op Erika richt gaat ze onverstoorbaar door. Terwijl haar carrière en leven steeds meer in het nauw komen, moet Erika haar eigen monsters overwinnen en de moordenaar te slim af zijn om te overwinnen. De tijd tikt in haar nadeel.  Internationaal is Bryndza een succes, getuige alleen al de verkoopaantallen in thuisland “ het Verenigd Koninkrijk”, en de verkoop aan zoveel landen, maar maakt dit het ook een opmerkelijk boek.  Het plot is voorspelbaar, eenvoudig, een opeenstapeling van clichés en er echt een in de categorie 13 in een dozijn, het taalgebruik is eveneens eenvoudig. Is de hoofdpersoon Erika dan een uniek personage? Nee ook niet, Zoals zo vaak een wat zonderlinge personage die een rugzak problemen met zich meedraagt en als een soort Don Quichot vecht tegen het establishment. Spannend dan? Nou nee-want nogal voorspelbaar wat killing is voor de spanning en ook psychologisch is het geen hoogvlieger.  En toch……. Een heel groot risico is het niet om te zeggen dat Bryndza en zijn Erika Foster serie ook in het Nederlands taalgebied een megasucces gaat worden. Het leest als een aflevering van een Netflixserie, het boek is niet te dik, Foster is een sympathieke personage, meedoen aan een hype is voor velen niet te versmaden, Je hoeft niet na te denken, je zit snel in het verhaal en sla je het dicht ben je er ook weer snel uit en (hoewel nog niet aangekondigd) de volgende delen komen als een ware tsunami op je afgerold.  Voor heel veel mensen (en voor mij ook op zijn tijd) heerlijk om te consumeren, maar inhoudelijk niet meer dan de onderkant van de grijze middelmaat  2,5 sterren"
"1","De Chinese immigrante Zou Lei ontmoet drievoudig Irak-veteraan Skinner in Queens – New York, waar het verhaal zich afspeelt. Beide personen zijn vechters, hoewel beiden op een ander vlak. Zou Lei vecht om te overleven als illegale immigrante in een achterstandswijk, waar de angst voor arrestatie een groot stempel op haar leven drukt. Zou Lei is een sterke vrouw met een enorm doorzettingsvermogen om zich staande te houden in de moeilijke omstandigheden waarin zij verkeert. Ze combineert vele banen voornamelijk in de horeca, waar zij harder werkt dan haar collega’s. Ze maakt lange dagen, ze is fysiek sterk en ze pakt alles aan, maar desondanks wordt ze keer op keer onderbetaald en zonder opgaaf van reden vervangen door weer andere mensen. Ze is assertief, maar niet haatdragend ondanks alles wat zij heeft meegemaakt. Ze woont in een hokje met niet meer dan een vuil matras in een smerig gebouw waar vele immigranten wonen. Al haar bezittingen passen in een plastic tas. Skinner daarentegen is ook een vechter, maar dan beroepsmatig. Tot drie keer toe is hij uitgezonden naar Irak om daar te vechten voor een land dat niet het zijne is. Hier heeft hij, onder erbarmelijke omstandigheden, geleerd dat alles vernietigd kon worden en toen heeft hij ook alles vernietigd. De gruwelijkheden die hij keer op keer heeft meegemaakt, maar ook zelf heeft begaan, evenals het verlies van zijn maat, hebben diepe psychische wonden bij hem nagelaten. Terug in Amerika kan hij op geen enkele steun van de overheid rekenen en kan hij niet meer functioneren. Hij is lusteloos, angstig, argwanend en heeft nachtmerries elke nacht. Hij komt de tijd door met kijken naar gewelddadige filmpjes uit Irak, het drinken van alcohol en het afbeulen van zijn lichaam in de sportschool. Hoewel Skinner in tegenstelling tot Zou Lei wel over wat financiële middelen beschikt, leeft ook hij onder erbarmelijke omstandigheden. Hij huurt een naargeestig souterrain bij een ongure familie.  Verwacht van dit boek geen prachtige literaire taal. De immigranten uit dit boek spreken elkaars taal niet en ook de Engels taal zijn zij vaak onvoldoende machtig. De zinnen in de dialogen zijn dan ook kort en bondig. De dialogen bevatten geen leestekens, waardoor het soms moeilijk te bepalen wie aan het woord is. Het gaat echter niet zozeer om de inhoud van de gesprekken. De gesprekken zijn nergens diepgaand, wat de leegheid en vooral de eenzaamheid van de immigranten en ook van Skinner en Zou Lei benadrukt.  De toon in het boek is rauw. Lish besteedt veel aandacht aan het beschrijven van de sfeer. Nergens in het boek is een lichtpuntje te bespeuren. Het is overal vies met veel zwerfafval, alles is verouderd en rommelig, veel graffiti, overal lawaai, veel geweld, armoede, ongezond eten, drankmisbruik en uitbuiting. Nergens is een veilige plek, rust of schoonheid te vinden. Alles wordt gedurende het hele boek in detail beschreven. Dit lijkt langdradig, maar het heeft als doel dat je als lezer constant wordt ondergedompeld in deze ellende. Je kunt er niet overheen lezen, je kunt er niet aan ontsnappen. Je kunt niet anders dan de hoofdpersonen vergezellen in hun troosteloze en uitzichtloze bestaan.  En toch gaat dit boek over de liefde tussen Skinner en Zou Lei. Een liefde zonder onbezorgde verliefdheid, zonder romantiek, zonder passie. Een liefde van bijna alles ontdaan. Wat overblijft is een oprechte liefde die draait om betrokkenheid en zorg voor elkaar. Door op deze manier de liefde tussen twee mensen te schetsen, ontstaat een krachtig verhaal, dat je niet meer loslaat. Na het lezen van dit boek duurt het even voor je weer terug kunt keren naar het normale, geordende, dagelijkse leven. Het voelt als het moeizame ontwaken na een nachtmerrie. Een nachtmerrie die voor velen de werkelijkheid van alle dag is. Een leven waarin hard werken nodig is om te overleven, maar geen enkel uitzicht biedt op een mooie toekomst.  Een bijzonder boek met een bijzondere schrijfstijl. Een realistisch verhaal waarin je zo betrokken raakt bij de hoofdpersonen en hun situatie dat je geprikkeld blijft om door te lezen. Een krachtig verhaal over liefde en uitzichtloze armoede. Een boek dat je leert om diep respect te tonen voor het doorzettingsvermogen van mensen om te overleven in erbarmelijke omstandigheden."
"0","Dit boek leek mij erg leuk omdat de hoofdpersoon helemaal gek is op katten. Maar het boek viel me echt heel erg tegen. Ik had het ook in een paar uur uit. De hoofdpersoon is dierenarts, dus je verwacht dat ze toch wel een bepaald niveau heeft maar ze kwam soms erg onnozel over. Niet alleen hoe ze omging met het gedoe met haar ex maar ze wist bijvoorbeeld ook niet wat taekwondo is. Het boek zelf is ook erg zoet en een beetje kinderlijk geschreven. Dus een leuk boek voor als je 15 bent en van katten houden maar het is geen chicklit voor 20-ers en 30-ers."
"1","Zo fijn een magazine over thrillers. Ik heb er echt van fenoteb. Vond het zonde om het in 1 keer uit te lezen. Zo kon 8k meerdere dagen heerlijk wegdromen. Het magazine is ook perfect om te zoeken naar boeken voor de reading challenge. In het magazine zijn nog eens 12 categoriën opgenomen.  Wanneer komt het volgende nummer?"
"0","Dodenakker is voor mij een van die boeken waar ik moeite mee heb er een goede recensie van te schrijven. Enerzijds ben ik niet buiten mezelf van enthousiasme, anderzijds is het boek beslist niet slecht. Ik heb eerder het gevoel dat Piet Teigeler mij niet in alle opzichten in het verhaal weet te trekken. Ligt dit aan mij?  Deze roman gaat over de vondst van het lijk van een onbekende man, op de begraafplaats Schoonselhof te Antwerpen. Commissaris Carpentier doet deze vondst, of eigenlijk zijn hondje Watson. Maar wie is de onbekende man? Omdat Carpentier min of meer gepensioneerd is, wordt de zaak onderzocht door commissaris Leo Dewit. Carpentier kan het overigens niet laten zich ermee te bemoeien. Geleidelijk wordt dan duidelijk wie de onbekende is. Dit is een interessant aspect van het boek, net als de liefdesbrieven waarmee elk hoofdstuk begint. Ook valt er wat te lachen om Watson, wiens aanwezigheid als een rode draad door het boek te vinden is.  Deze politieroman is het zoveelste deel van een serie over Carpentier & Dewit. Ik denk dat dit enigzins verklaart waarom ik niet kapot ben van het boek. De vaste lezer zal ongetwijfeld veel elementen uit Dodenakker herkennen. Dit geldt niet voor mij. Dodenakker is een kennismaking met het oeuvre van Teigeler én met de vaste personages van deze serie en hun onderlinge verhoudingen. Juist wat dat laatste betreft, heb ik soms moeite het verhaal te volgen. Voor mijn gevoel lijken een aantal personages op elkaar, wat waarschijnlijk komt omdat ik ze niet vanuit eerdere boeken ken. Soms zijn er afkortingen die mij onbekend zijn. Wat kan ik dus over dit boek zeggen? Laat ik me bescheiden opstellen: misschien ligt het gewoon aan mij!"
"1","Als een boek nieuw uitkomt en er wordt veel aandacht aan besteed, dan wordt de verleiding om het te gaan lezen wel heel groot. Het verhaal begint mysterieus, waarom heeft het muziekstuk dat Julia speelt zo'n invloed op haar dochtertje? Julia gaat achter de oorsprong van het muziekstuk aan, en daar is niet iedereen blij mee. Het boek vertelt twee verhalen, het verhaal van Julia en het verhaal van Lorenzo, de Italiaan die het stuk heeft geschreven tijdens oorlogstijd. Het verhaal van Lorenzo wist me zeer te boeien, Het verhaal van Julia is soms wat onrealistisch. Beide verhalen sluiten op het einde mooi op elkaar aan. Mooi boek, maar ik had van Tess Gerritse net iets mee verwacht."
"0","Leon de Winter is me als columnist een beetje de keel begint uit te hangen, bijvoorbeeld om zijn altijd pro-Israelische standpunten, maar als schrijver van bijvoorbeeld “De Ruimte van Sokolov” had ik hem nog hoog zitten. Het is om deze reden toch wel jammer dat “God’s Gym” uiteindelijk niet bekoort. Toegegeven: het verhaal wordt door Leon de Winter kundig neergezet en is qua thematiek ook interessant te noemen: hele uiteenlopende thema’s als moslim-terrorisme, het verlies van een kind en reïncarnatie krijgen in het boek een rol. Met de hele internationale air die het boek uitstraalt (het speelt ook nog eens in Los Angeles) had het makkelijk de beperkte Nederlandse lezersmarkt kunnen overstijgen. Maar helaas lukt het De Winter niet het boek echt goed rond te krijgen. Waar het verhaal sterk begint (een beschrijving van een aantal “omstandigheden” als de plaattektoniek van de aarde om de verkeersdood van de dochter van de hoofdpersoon Joop Koopman te verklaren), zakt het boek al snel een beetje in. Wat volgt is wat lijkt op een hele lange aanloop, tot ongeveer de laatste 10 pagina’s als het verhaal opeens wordt afgeraffeld -en ook nog niet eens geloofwaardig ook. Jammer, er had echt meer in gezeten in dit boek. Misschien moet De Winter eens weer wat meer tijd in zijn schrijverschap gaan steken, en minder in bijzaken."
"1","""Alles te verliezen"" leest vlot weg, ik vind het een spannend verhaal en ik wilde steeds weten hoe het verder zou gaan. De overlijdensadvertentie in het begin had mij op het verkeerde been gezet, maar dat kan ik bij een boek erg waarderen. Het is wat mij betreft geen voorspelbaar verhaal en dat vind ik een groot pluspunt. Daarnaast vind ik Claire een interessant personage, haar dochtertjes vind ik fijne meisjes die door het verhaal heen dartelen en ik vind het leuk dat er ook uit het perspectief van haar man Harald geschreven wordt. Het is niet het beste boek dat ik in tijden heb gelezen, maar ik vind het een goed boek en ik blijf zeker meer van Esther Verhoef lezen. Aanrader! Vier sterren!"
"0","Smoske. De neushoorn die er geen zin in had.  Het verhaal leest makkelijk. Snel kort en bondig geschreven.  Waar gaat het over? Vriendschap tussen mens en dier?  Onvoorwaardelijke vriendschap?. Bedrog?. Fanatiek je einddoel bereiken? De ANWB, de finale WK Italie-Frankrijk, Peter R de Vries en de twee vrienden Johan Pladdet en Smoske komen uitvoerig aan bod tijdens de reis van de neushoorn Smoske door Europa. De neushoorn wordt van de ene naar de andere dierentuin vervoerd vanwege het voortplantingsprogramma. De bewuste neushoorn is Smoske. Hij vertelt zijn belevenissen al urinerend. Smoske wordt via de Beekse Bergen naar Zooparc de Beauval getransporteerd. Dit transport is een hele onderneming voor de chauffeur, Johan Pladdet en de verantwoordelijke dierenarts, Smoske. Het begint onschuldig. De neushoorn wordt op transport gezet. Ontsnapt in Parijs. Gaat via Marseille, Barcelona en Berlijn weer terug naar Frankrijk. Zijn eindbestemming Zooparc de Beauval. Onderweg komt Smoske hebberige mensen tegen die jacht maken op zijn twee hoorns. Al urinerend vertelt Smoske over zijn reden om steeds te ontsnappen en over zijn afkomst uit Congo.  De ANWB heeft een zeer prominente rol in dit boek. Zijn wij zo blij met de ANWB? Peter R de Vries als misdaadverslaggever  heeft ook een rol in het verhaal. Peter R de Vries ziet verhaal in dit verhaal. Helaas komt hij steeds te laat waardoor hij geen bewijsmateriaal voor zijn misdaadverhaal heeft. De twee vrienden, de chauffeur Johan Pladdet en de dierenarts Smoske, zijn de good guys. De 'jagers' zijn de bad guys.  Urinerend wordt er  een aanklag geschreven tegen de stropers. Dat is het moraal van het verhaal."
"1","Special agent John Puller wordt tijdens zijn bezoek aan zijn vader - die dementerend in een veteranenhospital verblijft - aangesproken door twee mannen. Ze vertellen hem dat het CID (Criminal Investigation Command) een onderzoek gaat starten naar zijn vader. Het CID heeft een brief gekregen, geschreven door een oud buurvrouw, waarin ze Johns vader ervan beschuldigt zijn vrouw dertig jaar geleden te hebben vermoord. Tevens wordt er aan John door de twee agenten medegedeeld dat hij zich niet met het onderzoek mag bemoeien. John Puller, was destijds nog maar een kind, en kan zich er nog maar weinig van herinneren. Zijn oudere broer Robbert heeft echter wel bepaalde herinneringen aan die tijd.  Als Veronica Knox, een ex-collega, plotseling ten tonele verschijnt begint voor John te dagen dat er veel meer aan de hand is met deze zaak.  Door een per ongeluk vervroegde datum in een vrijlatingsbevel komt de seriemoordenaar Paul Rogers eerder vrij. Er zijn een aantal voorwaarden aan zijn vrijlating gesteld, maar daar heeft Paul maling aan. Hij verscheurt de brief waarin staat dat hij zich regelmatig dient te melden. Hij heeft nog maar één doel voor ogen en dat is wraak en hij start zijn eigen missie.  Terwijl Puller en Rogers ieder met hun eigen besognes kampen, vraag je je af wat deze twee mannen met elkaar gemeen hebben. Naarmate het verhaal vordert blijkt dat er veel meer aan de hand te zijn, dan je in de eerste instantie had gedacht en wordt langzaam wordt duidelijk hoe de puzzelstukjes in elkaar vallen.  Doordat dit onderzoek voor John Puller zeer persoonlijk is, merk je dat er ook veel emoties bij komen kijken. Emoties die door de auteur heel goed in het personage van John zijn verwerkt. John Puller is een sterk personage geworden met een menselijke kant die mij heeft geraakt.  Paul Rogers is een creatie waarvan je in het begin niet meteen begrijpt hoe de man in elkaar steekt. De lezer kom je beetje bij beetje achter hoe hij werkelijk is en dan ga je hem ook beter begrijpen.  De twee verhaallijnen zijn sterk neergezet met wendingen die de spanning in het boek opdrijven en uitlopen op een mooie ontknoping.  David Baldacci heeft met “Niemandsland” weer een ware actiethriller afgeleverd die strak in elkaar steekt en waarin voor emotie een hele mooie rol is weggelegd."
"0","Het verhaal begint met een proloog. Die beloofd veel goeds, maar als je het boek uit hebt, merk je dat die proloog helemaal niets met het verhaal te maken heeft. Het lijkt namelijk de moord die op het einde van het verhaal gebeurd, maar het is een heel ander wapen, dus ik kan het niet plaatsen. Dan het verhaal. Ik begon mij te irriteren aan de schrijfstijl, steeds dezelfde uitdrukking. Bv "" dat het een lieve lust was"". Hoe vaak dat ik die uitdrukking wel niet heb gelezen. De zinnen zijn ook erg simpel, alsof we het verhaal niet snappen. Het is een beetje alsof iemand een verhaal vertelt, het leest niet als een boek. Er staan ook behoorlijk veel fouten in. Dan heb ik het niet over spellingsfouten. Deze bv ; Niels zegt tegen Jordy, ""echt Jordy jongen, je mag in je handen klappen met zo'n vrouw als Karin... Ik ben ook blij met mijn vrouw, zei Niels.... Niels voert kennelijk een gesprek zijn uppie ha ha Het boek gaat ook veel te veel in details, het hele verhaal over zijn pleegoom in Polen bv.  Er is een gijzelingssitatie met zichtbare dreiging. Een van de slachtoffers weet zich naar de badkamer te verplaatsen, dan denkt het slachtoffer kennelijk dit... "" Alleen hoe voorzichtig ik ook deed, ik kon niet doen voorkomen dat deur piepte als een gek. (tot zover niets bijzonders) Dat had ik dus weer. Het zou ook eens meezitten. Waarom hield Niels zoiets niet bij? Af en toe wat kruipolie of wat dan ook en je was van dat gepiep af. "" Te veel details naar mijn mening, want wie denkt dat nu in zo'n situatie? En daar staat het boek vol mee. Verder is het verhaal voorspelbaar, net een soap. Ik vond het een opzet van een schrijfwedstrijd of een script van een lokale soap, maar zeker geen boek. Wie weet dat de schrijver zich ontwikkeld en we over een tijd wat betere boeken kunnen verwachten."
"1","De vele lovende kritiek had mij ertoe verleid dit boek te kopen. Nieuwsgierig begon ik erin te lezen en ik heb er geen moment spijt van gehad. Deze thriller is ongelooflijk knap geschreven ! Hij houdt je van het begin tot het einde in de ban. Het verhaal is op zo'n realistische manier geschreven, dat ik me een tijd in een ander leven waande. Toch spijtig dat er een einde aan kwam, ondanks de ruim 600 bladzijden !"
"0","Toen ik dit boekje voor 0,99 cent kocht, wist ik natuurlijk wel dat het een kort verhaal zou zijn. Maar ik wist niet dat van de 25 blz slechts 8 pagina's voor het verhaal was en de rest voor een preview van een ander boek...wat een miskoop!"
"1","Het eerste boek dat ik van Lars Kepler heb gelezen en het is me zeker niet tegengevallen! Het is goed en spannend geschreven. Er gebeurd heel veel, in mijn ogen soms wat erg veel, maar uiteindelijk valt alles op z'n plaatst. Ingenieus bedacht en daardoor is het spannend van de eerste tot de laatste bladzijde en wil je het in één ruk uitlezen. Ik ga zeker de andere delen van de serie over Joona Linna lezen."
"0","Zonder in te gaan op het plot van het boek; de eerste helft is wel spannend en goed geschreven maar door de tweede helft heb ik mij doorheen moeten worstelen. Gaat mij te ver om dit boek met drie sterren te waarderen."
"1","Met stip het mooiste boek ooit gelezen. Meeslepend verhaal over een erg moedige en sterke vrouw die ondanks vele tegenslagen en verdriet uiteindelijk toch de liefde van haar leven ontmoet en gelukkig wordt. Vele onverwachte wendingen. Mooi mooi mooi"
"0","Toen ik de achterkant van dit boek had gelezen dacht ik dit is vast een mooi boek. Maar helaas het duurde vrij lang voordat ik in het verhaal zat. De verhaal lijn was erg onduidelijk. Ik heb het boek uit gelezen maar het vervolg hoef ik niet echt te lezen. Wat dat betreft kan ik de mede rececenten gelijk geven. Zo bijzonder was het niet. Jammer."
"1","Dat Corine Hartman kan schrijven, bleek al uit haar misdaaddebuut Schone Kunsten en het vervolg daarop, Tweede Adem. Onlangs verscheen haar derde boek, Open Einde, waarin opnieuw de hoofdrol is weggelegd voor Nelleke de Winter. In Open Einde wordt Berend Bouwmeester, eigenaar van een restauratiebedrijf in Bredevoort, dood gevonden. Het lijkt een ongeluk, maar het onderbuikgevoel van Nelleke de Winter zegt anders. Ze verzamelt bewijzen van een eventuele moord. Maar dat blijkt geen gemakkelijke opgave, want er zijn geen sporen op de plaats delict en in het kleine boekenstadje Bredevoort, zijn de inwoners niet gesteld op vreemdelingen en nieuwkomers. Naast het oplossen van de dood van Bouwmeester, is Nelleke de Winter ook bezig met een persoonlijke zoektocht naar haar dochter Suzan. Zij wordt al 21 jaar vermist en na een heropening van de zaak, lijkt het erop dat ze nu eindelijk terecht is. Na lang wachten lijkt het tot een ontmoeting te komen. Maar een oude bekende zorgt voor heel wat bizarre en onverwachte taferelen. Het verhaal maakt dan ook een dramatische wending. Corine Hartman zorgt ervoor dat je als lezer blijft opletten. Want naast de hoofdlijn van het verhaal, zijn ook andere zaken van belang. Zoals een reeks overvallen en een onopgeloste zaak van 20 jaar geleden. Ook de vage connecties in de aannemers en architectenwereld spelen een rol. Open Einde bezit alle aspecten die een goede misdaadthriller moet hebben. Het is met vaart geschreven, vol spanning, heeft goede plotwendingen en het is vooral realistisch. Corine Hartman schrijft vanuit de Achterhoek. Daardoor heeft het boek een dorps karakter. De gereserveerde houding en de vreemde kijk op nieuwkomers in Bredevoort beschrijft ze tot in detail. Als lezer bevind je je in die achterhoek. Het leeft. Open Einde heeft een goede portie politiewerk en een flinke dosis persoonlijk drama. Door de sterke verhaallijn, de goed uitgediepte personages en de interessante plotwendingen is het boek een absolute aanrader. Niets is wat het lijkt, en dat maakt Open Einde meer dan een waardige afsluiter van de serie de Winter."
"0","volgens de achterflap zo goed als Eco. Amai dat denk ik niet. Veel nutteloze moeilijke woorden, veel situaties die ""open"" blijven en vooral teveel drinken en seks"
"1","Het boek leest zeer gemakkelijk, en vanaf het begin heb je het gevoel of je naast Yolanda staat en alles tot in detail mee beleefd. Yolanda is in het boek zeer openhartig, zodat je haar kwetsbare kant ziet. Wat wil Yolande met dit boek bereiken ? ‘Het enige wat ik wil is mensen steunen en hen informeren over het mysterie van een chronische ziekte. ” En ook zeker de ogen van mensen openen, want de wereld zit vol onbegrip. Zoals ze beschrijft in het boek ” Je ziet er goed uit, maar van binnen voel ik me ellendig” . Yolanda neemt je mee in haar ziekteproces en beschrijft de vele dokterstrajecten die ze heeft gevolgd, waarvan het merendeel helaas zonder echt resultaat. Ondanks de minimale resultaten houdt Yolanda hoop, niet alleen voor haarzelf maar ook voor haar kinderen Bella en Anwar die ook aan de ziekte lijden, Yolanda ziet haar ziekte als een hoger doel om niet alleen haarzelf en haar kinderen maar ook andere mensen te helpen en op zoek te gaan naar een medicijn.  Yolanda Hadid heeft met ‘Hoor me’ een intrigerend , boeiend maar vooral leerzaam boek geschreven. Yolanda opent hiermee deuren voor vele mensen in de wereld die te maken hebben met Lyme of een andere chronische ziekte, maar dat niet alleen ze opent ook de ogen van mensen die er geen weet of begrip van/ voor hebben. Zeer eerlijk (en soms schokkend) maar een Geweldig boek, een must voor iedereen met Lyme of een andere chronische ziekte !!!"
"0","Mooi concept, maar ik had (als Nederlandse) veel moeite met het Vlaamse taalgebruik. Jargon+Vlaams=onbegrijpelijk. Vooral de dialogen die fonetisch waren geschreven waren niet om door te komen. Erg zonde. Had een leuk boek kunnen zijn."
"1","Misschien ben ik bevooroordeeld omdat ik van te voren al erg blij te spreken ben over Stephen King, maar dat verandert niets aan het feit dat ik dit een geweldig boek vond. Genoeg anderen zijn mij voorgegaan met het uitspreken van deze mening. Ik las er zonder moeite doorheen, het is netjes geschreven en ik vond dat de personages veel diepgang hadden. Je komt veel te weten over iedereen en ik begon met ze mee te leven. Ik wilde dat het goed met ze kwam, dat ze erachter zouden komen wat er aan de hand was.  Het was een redelijke kluif met circa 590 bladzijden, maar toen ik de laatste bladzijde omsloeg was ik toch redelijk teleurgesteld dat het niet langer kon zijn."
"0","Mijn eerste ervaring met Nicci French en ik moet zeggen, dit boek kon me niet bekoren. Het leek pas op gang te komen op p. 298 en dan was het bijna uit. Ik vroeg me trouwens af of E.L. James uit dit boek haar inspiratie haalde...."
"1","Met de Geronimo boeken had ik al kennisgemaakt, maar met de boeken van zijn zus Thea Stilton nog niet. Het was een aangename kennismaking!  Ook deze boeken zijn weer heerlijk kleurrijk en speels vormgegeven. Duidelijk meer op meisjes gericht met al het roze en de vijf meiden in de hoofdrol. Ik heb nu twee delen gelezen van de Thea Sisters reeks en ik vind het een erg leuke meidenserie!  De verhalen zijn avontuurlijk en daarnaast ook nog leerzaam, alle moeilijke woorden worden toegelicht. De Thea Sisters (Paulina, Pamela, Colette, Nicky en Violet) zijn vijf hele verschillende meiden, maar ze zijn wel allemaal stoer, lief en behulpzaam. Samen staan ze sterk. De rode draad in deze reeks is dan ook vriendschap!  Dit smaakt naar meer! Ik heb weer een nieuwe reeks van uitgeverij De Wakkere Muis ontdekt waar ik verslaafd aan kan raken"
"0","Scandi Noir at its best...Atmospheric and beautifully written...combines complex and believable characters with a heart-breaking and head-spinning plot."" - volgens collega-auteur Mary Torjussen..... Dat zal dan wel een goede collega zijn want ik zie het anders. Scandi-noir is het niet zoals ik die subcategorie ken. Behalve dat het zich in Noorwegen afspeelt zie ik geen gelijkenis. Een thriller is het ook niet. Hooguit een spannend drama. Toch is het geen slecht boek als je je graag drama leest. Het verhaal wordt vanuit 3 personen/perspectieven uiteen gezet die makkelijk volgbaar in elkaar overlopen. Een moeder van 2 dochters, een drugsverslaafde en een jongetje van 8. Een beetje getrainde thrillerlezer ziet al vrij snel wat de samenhang is, maar hoe het afloopt niet. En dat maakt wel dat je het uit wilt lezen. Als het een thriller was gaf ik slechts 1 ster, maar als drama 3. Gemiddeld 2 dus. Voor wat het debuut van de schrijfster betreft is ""at the door"" ook wel een goede typering. Nog niet binnen maar wel aan de deur."
"1","Vanwege mijn fascinatie voor zowel deze zaak als Holleeder zelf heb ik het proces op de voet gevolgd en zoveel mogelijk gelezen rondom de Amsterdamse onderwereld.  De boeken van Astrid Holleeder konden in dit rijtje ook niet ontbreken en ik heb zowel ‘Judas’ als ‘Dagboek van een getuige’ gelezen. Net als vele andere Nederlanders heb ik beide boeken, de verhalen van de zus van Holleeder, met verbazing en open mond dicht geslagen. Het beeld dat Astrid schetst van haar broer is weerzinwekkend en je voelt de angst door het gehele boek heen.  Toch, heeft elk verhaal ook een andere zijde. De boeken van Astrid zijn geschreven vanuit een persoon; het is haar verhaal, haar gevoel, haar mening. Maar berusten deze boeken en daarmee ook haar verklaringen op daadwerkelijke feiten?   Het boek Wim van de Pol heeft met het boek ‘Holleeders Onderwereld’ via feiten en groot onderzoek uit politiedossiers getracht een boek te schrijven met de gebeurtenissen van de afgelopen jaren op chronologische volgorde.  Wim heeft ervoor gekozen te starten bij het begin. En zoals we kunnen zien in dit boek, gaat dit een behoorlijk eind terug in de geschiedenis. Geschiedenis waar wellicht niet alle lezers van ‘Judas’ weet van hebben.  Het voorwoord is geschreven door Sander Janssen, de advocaat van Willem Holleeder, en dit werpt direct een ander perspectief op de lopende zaak. Duidelijk is dat de advocaten veel onderzoek hebben gedaan in en naar oude politie zaken om hun client op goede wijze te kunnen verdedigen. Dat ze onderzoeksjournalist Wim van de Pol toestemming hebben gegeven een samenvatting te maken van gebeurtenissen en informatie uit politiedossiers, lijkt de zaak van Holleeder te steunen.  Het boek begint met de beschrijving van de vriendschap tussen Willem Holleeder en Cor van Hout, gebeurtenissen uit hun jeugd en hoe zij in de Amsterdamse onderwereld gerold zijn. Vervolgens neemt het boek je mee terug in de tijd van de jaren 1992-1997 waarin je leest hoe beide mannen uit elkaar groeien door de keuzes die zij maken en de mensen die zij om zich heen verzamelen.  Het boek is verdeeld in hoofdstukken van jaren en daarin plaatsgevonden gebeurtenissen en werkt vervolgens richting de zaak van nu in 2019.  Ik denk dat het overbodig is te vertellen dat alle hoofdstukken gebeurtenissen bevatten die hebben plaatsgevonden in de Amsterdamse onderwereld. Van zakendeals tot aan liquidaties. Daarnaast worden er herhaaldelijk passages uit getuigenverklaringen aangehaald. Het is een complex verhaal met gebeurtenissen die voor de “gewone mens” bijna niet te bevatten zijn.  Na het lezen van dit boek, maar vooral ook de uitgewerkte opgenomen gesprekken en overgenomen getuigenverklaringen, kan ik concluderen dat niet alles is wat het lijkt te zijn. We spreken in dit boek van corruptie, van ingewikkelde onderlinge verhoudingen, van haat naar elkaar maar ook van steun.  Ik denk dat de Amsterdamse onderwereld te complex is om dit in een boek uit te kunnen leggen, maar Wim van de Pol heeft door zijn chronologische volgorde van gebeurtenissen en onderlinge verhoudingen absoluut zijn best gedaan.  In de laatste hoofdstukken, worden de zaken die de zussen en ex-vriendin verklaren tegenover Holleeder, naast de feiten en verklaringen uit politiedossiers gelegd.  Door deze zaken in dit boek naast elkaar te leggen, wordt absolute twijfel gezaaid over de persoon Holleeder. Is Holleeder daadwerkelijk de persoon zoals hij door zijn zussen in de media wordt afgeschilderd? Of is hij een dekmantel voor hun eigen zaken en is hij een ongelukkig slachtoffer van anderen die hem gemakkelijk als boeman konden aanwijzen om hun eigen hachje te redden?  Dit boek heeft absoluut een ander licht geworpen op de zaak tegen Willem Holleeder. Het is geen boek dat de beleving van de zussen Holleeder teniet wil doen, maar wel een boek dat vanuit objectief oogpunt kijkt naar wat er zich nog meer heeft afgespeeld en speelt.  Daarnaast brengt het ook misstappen aan het licht door politie en justitie. Weggelaten passages uit verklaringen, corruptie, je kunt het zo gek niet benoemen, of het is ook hier aanwezig. In Nederland.  Gezien de informatie in dit boek, met daarnaast de verklaringen van de zussen Holleeder, die overigens nauwelijks zijn te staven door echt feitelijk bewijs, kan ik mij voorstellen dat de betrokkenen van deze rechtszaak gekleurd zijn door berichten en opnames die in de media bekend zijn gemaakt.  In die zin ben ik mij, terecht denk ik, gaan afvragen in hoeverre Holleeder een eerlijk proces krijgt, aangezien hij al flink achterstaat. Het lijkt alsof men hem hoe dan ook ergens van wil beschuldigen en vooral bewijs zoekt om hun eigen mening te ondersteunen.  Al met al, is dit een zeer interessant boek, met interessante uiteenzettingen van gebeurtenissen en feiten die wellicht een ander beeld geeft over de zaak.  Schrijfstijl Wim van de Pol is een onderzoeksjournalist en heeft absoluut zijn best gedaan om feiten en informatie uit de bestaande politiedossiers te verwoorden tot een boek.  De auteur heeft de gebeurtenissen en de opsomming van feiten getracht te verwerken in verhaalvorm. Dit is enerzijds gelukt, toch blijft het een technisch verhaal en zijn de verschillende beschrijvingen van onderlinge relaties soms lastig te volgen. Uiteraard volkomen logisch in dit specifieke milieu.  Door de complexiteit van de Amsterdamse onderwereld en soms door de wijze van schrijven, mede door allerlei onderlinge verhoudingen en gebeurtenissen, is het boek dus niet altijd even prettig leesbaar.  Om de zaak te begrijpen zijn de geschiedenis en de beschreven gebeurtenissen, absoluut van belang. Echter volgt het elkaar in het boek zo snel op dat het soms ongrijpbaar lijkt. Hier en daar had ik persoonlijk liever even een adempauze gezien middels een lege regel, het was behoorlijk veel informatie om te behappen.  Bij de promotie van dit boek kwam ik vaak de volgende zin tegen: “Voor de lezers van Judas: exclusieve inzichten en onthullingen in de rechtszaak van Willem Holleeder.”  Het viel mij op dat deze promotie op twee manieren viel te interpreteren. Enerzijds dat dit boek bedoeld is voor lezers welke het boek ‘Judas’ geweldig vonden, anderzijds voor de lezers van het boek ‘Judas’ welke de zaak tegen Holleeder interessant vinden.  Na onderzoek, zijn de meeste lezers van ‘Judas’, lezers die dit boek hebben opgepakt om meer te weten te komen over de familie Holleeder en de tiran van een broer; Willem Holleeder. Voor die lezers echter, zal dit boek waarschijnlijk niet lekker weg lezen. Het is geen drama, geen verhaal, maar een boek vol feiten en gebeurtenissen die ten grondslag liggen aan de zaak tegen Willem Holleeder die zich op dit moment afspeelt.  Dus lezers die opzoek zijn naar familie drama’s en een boek dat “lekker” weg leest zijn met dit boek aan het verkeerde adres.  Wat mij betreft is dit boek dan ook vooral geschreven voor de mensen die zich echt interesseren in de zaak, meer over de geschiedenis en de achtergronden willen weten en het verhaal van Astrid Holleeder niet direct voor waar aan hebben genomen.  Vooral in de laatste hoofdstukken, maar zeker in combinatie met de voorgeschiedenis, wordt een hoop duidelijk rondom rammelende verklaringen en bewijzen. Er is een hoop mis gegaan in deze zaak en dit lijkt door de media aandacht alleen maar verergert te zijn.  Of Holleeder nu wel of geen aandeel heeft in hetgeen waarvoor hij terecht staat, zal de toekomst uitwijzen. De vraag of Holleeder een eerlijk proces krijgt, vanwege alle media eromheen, is wat mij betreft de hamvraag na het lezen van dit boek.  Conclusie Wat mij betreft is dit absoluut een boek voor mensen die net als ik gefascineerd zijn door de zaak van Willem Holleeder, die niet bang zijn een mening te herzien en daarnaast de ogen niet sluiten voor de feiten die er boven tafel zijn gekomen.  ‘Judas’ is een eenzijdig verhaal, geschreven vanuit beleving en emotie. Niet overal zijn ook daadwerkelijk bewijzen voor.  Dit boek is een opsomming van feiten en verklaringen, die je meer inzicht geven in het gehele proces en de aanklachten die tegen Willem Holleeder zijn gesteld.  Ik denk dat Wim van de Pol een uitstekend boek heeft geschreven door zo goed mogelijk in verhalende vorm te vertellen wat er is gebeurt en gezegd.  Geen roman dus, geen drama, gewoon feiten. Oordeel zelf! Mij heeft het aan het nadenken gezet en twijfel gezaaid. We nemen te vaak klakkeloos aan wat er in de media gezegd wordt zonder te kijken naar de feiten die er liggen."
"0","Voor mij teveel macho gedrag in dit boek. Te veel bloederige gevechten, vergezeld van krachttermen en het gebruik van zware wapens, die uitvoerig en bladzijden lang werden beschreven. Niet geloofwaardig: de journaliste, die het opneemt tegen een bende criminelen, die al even geoefend hadden, maar waar ze schijnbaar moeiteloos mee omging. De onnozele wijnhandelaar, die in een keer voor een groot bedrag zijn hele wijnoogst verkoopt, maar spijt krijgt. Zijn vader, die hiervan niet eerst op de hoogte was gesteld, verliest zijn goede humeur niet, zelfs niet nadat er het een en ander met hem gebeurde. Het taalgebruik van Ilja Gort is in zijn tv-programma's wat excentriek, maar in zijn boeken bedienen de mannen zich van hetzelfde jargon. Toch nog meer dan een ster, voor de gedeelten, waarin de liefde van de schrijver voor de wijn en het Franse land spreken, voor zijn beeldende en fraaie taalgebruik."
"1","Dit boek bleef boeiend voor mij omdat het vanuit verschillende personen was geschreven die ieder hun eigen belevenis aan het verhaal gaven. Het einde kwam voor mij wat te snel en had wat meer diepte kunnen krijgen vanuit de verschillende persoonlijkheden. Maar zeker een aanrader!"
"0","Dit boek werd aangekondigd als de nieuwe Bridget Jones. Daar komt het echter niet bij in de buurt. Wel is het een eigentijdse chicklit die handig inspeelt op het fenomeen Tinder. De schrijfstijl is eenvoudig waardoor het boek makkelijk wegleest. Er zitten, voor veel mensen, herkenbare situaties in die gaan over daten, een woning delen met vreemde huisgenoten of je vrienden die gaan settelen. Dit alles probeert de schrijfster op een grappige manier te vertellen. Hier en daar probeert de schrijfster ook serieus over te komen, zoals bijvoorbeeld bij het onderwerp rouwverwerking. In beide gevallen is dat niet helemaal gelukt. De schrijfster doet teveel haar best om grappig te zijn en doordat veel situaties op elkaar lijken wordt het ook een beetje langdradig. Het tweede verhaal, die van de vader van de hoofdpersoon, helpt ook niet echt mee. Hij schrijft zijn eigen versie van 'Vijftig tinten grijs'. In plaats van grappig is dit eigenlijk triest te noemen. Het einde van het verhaal maakt wel een hoop goed, in plaats van het geijkte geeft de schrijfster er een onverwachte draai aan en dat is fijn.  Is het dan allemaal aan de schrijfster te wijten? Nee dat denkt ik niet. De uitgeverijen moeten oppassen met het vergelijken van verhalen, want je geeft bij aanvang de lezer al een bepaalde verwachting mee waar het boek aan moet voldoen. Zo krijgt het geen kans om zichzelf waar te maken. Want een heleboel lezers zullen dit boek op zichzelf wel erg grappig vinden."
"1","Van begin tot eind blijft het plot spannend. Alles is zo beeldend omschreven dat het lijkt of je er bij bent. Je kunt de personen als het are zien, het eten ruiken en van de omgeving genieten. De ene keer waan je je in een echte roman, terwijl de andere keer de spanning overheerst. De mix maakt dit een aansprekend boek voor liefhebbers van meerdere genres. Een echte aanrader!"
"0","Het gebeurt me niet vaak dat ik een boek niet uitlees, maar 'Het smelt' is er zo een. Met veel enthousiasme begonnen, maar zo iets over de helft bracht ik het niet meer op om verder te lezen. Het ging me allemaal wat te traag, de dompige sfeer van het Vlaanderen van toen, ook het Vlaanderen uit mijn jeugdjaren trouwens, benauwde en deprimeerde me. Het Vlaanderen uit mijn jeugdjaren is in mijn herinneringen (gelukkig) minder benauwend, minder deprimerend, minder zwaarwichtig. Misschien ben ik te beschermd opgevoed, dat zou natuurlijk kunnen. Bon, het boek ligt dus, mét bladwijzer ergens middenin, aan de kant. Ik sluit niet uit dat ik het later opnieuw een kans geef. Dan leest u het vast hier:)"
"1","Wat een geweldig leuk boek; humor en tragedie, het zit er allemaal in. Ik heb het boekje in één ruk uitgelezen. Prachtig taalgebruik."
"0","Sandhamn is een echte toeristenplaats. Het is prachtig zomerweer en Sandhamn wordt dan ook overspoeld door vakantiegangers en dagjesmensen. Niets lijkt de heerlijke vakantie van vele mensen te kunnen verstoren totdat er op een dag het half vergane lijk van een man aanspoelt. Thomas Andreasson en zijn collega's moeten deze moord onderzoeken. Wanneer na een aantal dagen een vrouw dood op haar hotelkamer wordt gevonden staan ze voor een nog groter raadsel. Ze zien in eerste instantie geen enkel verband maar deze moord komt te toevallig na de vondst van het eerste lijk. Uiteindelijk ontdekken ze dat de vrouw en de man neef en nicht waren. Aan Thomas en zijn collega's de taak om te achterhalen wat hen aan Sandhamn bindt en waarom ze juist daar beiden om het leven zijn gebracht. Gelukkig krijgt Thomas veel hulp van zijn goede vriendin Nora die met haar man en kinderen in hun vakantiewoning op Sandhamn verblijft. Ondanks haar privéproblemen toont zij een wel zeer grote interesse in de hele zaak.  Het verhaal van Nora heeft op zich helemaal niets met het moordonderzoek te maken, maar het is wel een aanvulling op het karakter. Ik denk ook dat het nodig is om het boek nog enige body te geven want anders is het wel wat aan de magere kant.  Het boek word op hier aangeprezen als een echte whodunit en een ""must"" voor de Agatha Christie liefhebber. Ik ben zo'n liefhebber maar Viveca Sten komt met dit boek, wat mij betreft, niet in de buurt van Agatha Christie. Ze weet niet dezelfde sfeer op te roepen, het komt op mij ook niet over als een echt detective verhaal en het plot? Al vanaf het moment van de introductie van de dader, in het begin van het boek, had ik het gevoel dat die het had gedaan. Voor mij las dit boek prettig en ontspannend maar meer als een roman dan als een (literaire) thriller. Het verhaal kabbelt rustig voort en kent niet echt een moment van opperste spanning. Ik had er meer van verwacht."
"1","Jonathan wordt vrijgesproken van TBS door gebrek aan bewijs voor pedofilie . De teruggetrokken Jonathan verlaat de gevangenis om terug te keren naar zijn geboortedorp waar zijn oude, eenzame moeder en zijn hond Milk wonen. In het oude vissersdorp is zijn moeder de enige overgebleven bewoonster in de te slopen woning. De eerdere buurtbewoners hebben zich allemaal gevestigd in de nieuwbouwwijk iets verderop. De therapie in de gevangenis heeft ervoor gezorgd dat Jonathan weer structuur in zijn leven kan aanbrengen en daardoor een ander beter mens kan worden. Hij vult zijn dagen op gezette tijden met zijn schrijfsels, het lezen van De Natuurwacht en de wandelingen met de hond door het duingebied.  Plots is daar dan de vrouw met haar dochtertje die tijdelijk hun intrek nemen in het sloophuis naast Jonathan en zijn moeder. Het meisje zoekt contact met Jonathan en probeert zijn aandacht te trekken. Krampachtig probeert Jonathan elk contact te omzeilen maar het lot blijkt onvermijdelijk te zijn.  Muidhond is een heel, bijzonder, aangrijpend verhaal. In en in triest; een gevoel van onmacht overvalt je na het dichtslaan van het boek. Inge Schilperoord weet je te raken met het verhaal van Jonathan. Zijn handelingen, zijn denkwijze, zijn onvermogen worden prachtig omschreven in krachtige zinnen. Zinnen die uitblinken in eenvoud maar die oh, zo binnenkomen en blijven hangen. Het is niet goed wat Jonathan doet, je weet het maar toch ontstaat er een soort van sympathie en medelijden met hem. Heel indrukwekkend! Muidhond; een verhaal wat je bij blijft en nog lang stof tot nadenken geeft."
"0","Het boek beschrijft een dame op leeftijd die na hartfalen niet meer goed opknapt. Dit gegeven maakt voor haar het leven niet meer waard om geleefd te worden, en zij uit een duidelijke doodswens. Haar leven is voltooid. het is zorgvuldig geschreven, en ik denkt dat de feiten goed kloppen, maar al lezende voel ik niet waarom de dame in kwestie het leven nu zo uitzichtloos vindt. Het is allemaal heel zakelijk beschreven, zo zakelijk dat ik nauwelijks medeleven voel. Hetzelfde geld voor de andere gebeurtenissen. Alle wordt letterlijk beschreven, niets wordt tussen de regels door duidelijk. Ik heb me daaraan toch wel geërgerd. Het leek bijna of ik een casus aan het lezen was."
"1","Met ‘Boemerang en andere gedichten’ zette Gerrit Komrij postuum een punt achter zijn literaire werk. Toen hij op 5 juli 2012, 68 jaar oud, overleed aan kanker, lag deze bundel op zijn bureau te wachten tot hij er de laatste hand aan kon leggen. ‘Boemerang’ werd vervolgens in onvoltooide vorm uitgebracht. Een erg groot nadeel is dat niet: de bundel is ook in deze vorm een hoogtepunt in het oeuvre van Komrij.  Gerrit Komrij was behalve dichter onder meer ook prozaschrijver en polemist. Dat hij toch vooral met poëzie geassocieerd wordt, heeft waarschijnlijk meer te maken met zijn activiteiten als poëziebloemlezer dan met zijn eigen gedichten. In 1979 verscheen voor het eerst zijn vuistdikke bloemlezing ‘De Nederlandse poëzie van de 19de en 20ste eeuw in 1000 en enige gedichten’. Er volgden talloze herdrukken en een tweede en derde deel. Komrij maakte een zeer eigenzinnige selectie: alleen makkelijk toegankelijke poëzie werd opgenomen. Zo boorde hij een groot publiek aan voor een literair genre dat normaal slechts een kleine groep bereikt. Zoals van Hendrik Conscience gezegd wordt dat hij de Vlamingen lezen leerde, zou je van Komrij kunnen zeggen dat hij de Nederlanders gedichten leerde waarderen. Geen wonder dus dat hij in 2000 door het publiek werd uitgeroepen tot eerste ‘Dichter des Vaderlands’.  Komrij’s eigen poëzie kan ook een vuistdik boek vullen. Hij was een productief dichter met talloze –al dan niet bibliofiele- bundels op zijn naam. Zijn gedichten zijn zeer toegankelijk. Ze kenmerken zich door het gebruik van rijm en metrum en door toepassing van alle denkbare vormen van humor: van ironie en sarcasme tot kolder. Ze zijn erudiet, maar nooit pretentieus.  ‘Boemerang en andere gedichten’ biedt voor pakweg de helft meer van hetzelfde. Gedichten over de crisis in Europa, over mediahonger, over de Utrechtse dom en wat al niet meer. Werk dat al eerder klaar lag. Wat deze bundel tot een indrukwekkend hoogtepunt in Komrij’s oeuvre maakt, is de andere helft van de gedichten. Die zijn geschreven door een dichter die weet dat de dood hem op de hielen zit. Ze kijken terug op (de zin van) het leven en vooruit naar het einde. Ook in die omstandigheden blijft Komrij zichzelf: liever dan met doodsangst benadert hij de dood met grappen en grollen.  Meteen al het openingsgedicht ‘psalm’ zet de toon: ‘er komt nog een luguber feestje aan’. De onvoltooide cyclus ‘Nagekomen oriëntalisme’ beschrijft de opname in een ziekenhuis in Maleisië. Op weg naar Indonesië werd Komrij daarheen gevlogen om een spoedoperatie te ondergaan. Het was het begin van het einde. In de cyclus ‘Binnenstebuiten’ kijkt hij terug op zijn leven (‘De zotste pijlen had hij op zijn boog’). Hij sluit af met:  ‘Nu is hij weer terug bij het begin. Alleen de dood heeft toekomst. Binnenkort Zal hij weer kleuter zijn en benjamin En door een zoetelief worden beknord’  Dat de bundel niet helemaal voltooid is, doet nauwelijks af aan de kwaliteit. Soms is het een voordeel: je ziet Komrij aan het werk met verschillende varianten. Van ‘Jongensdromen’ zijn er zelfs twee complete, volledig verschillende versies. Jammer is alleen dat Komrij zelf niet meer de volgorde van de gedichten heeft kunnen bepalen. In een aantekening is te lezen dat hij dacht aan ‘3 grote afdelingen’. Daarvan is nu geen sprake. Door een andere volgorde was de zeggingskracht wellicht nog groter geworden."
"0","Mendes heeft in het verleden best een leuk oeuvre bij elkaar geschreven maar bij spannende verhalen gaat hij spijtig genoeg helemaal uit de bocht. Het is een verzameling slappe vertelseltjes zonder een greintje spanning."
"1","Ik ben zelf ruiter in hart en nieren dus ik neem nog steeds (met al 31 jaren op de teller :)) elk paardenboek, ook als het 1 voor kinderen is, impulsief mee uit de bib of boekhandel. Ik had ook deze keer allesbehalve spijt dat ik dit weer gedaan heb want geloof me, dit boekje is puur genieten en/of nostalgie voor elke paardenliefhebber! Ik beleefde precies mijn manegejaren aan het begin van mijn paardrij’carriere’ opnieuw! Ik las dit boekje met veel plezier in 1 ruk uit, buiten in heerlijke zomertemperaturen met mijn eigen paarden op de achtergrond. Daarna gaf ik het boekje door aan een meisje uit de buurt dat pas begon met paardrijden en ook zij was verkocht en we zijn nu beide het vervolg op dit superleuke boekje aan het lezen!  Je merkt echt dat dit boekje geschreven is door iemand die zelf paardengek is en dat maakt het ook zo geloofwaardig. Je leeft al gauw mee met het personage en het boekje brengt echt een smile op je gezicht. Het vervolg is zeker ook de moeite waard!"
"0","Voor de leesclub LS sterrenthriller mocht ik dit boek alvast lezen.  Sterrenthriller, dan mag je een sterrenboek verwachten. Maar helaas, dit boek heeft op geen enkel moment aan mijn verwachting kunnen voldoen. Het boek gaat over schrijver Latimer die in de ban raakt van de vermoorde Dimitrios. Hij gaat op onderzoek uit en reist door heel Europa om achter het verhaal van Dimitrios te komen.Maar is deze wel echt dood? En wie is meneer Peters?  Tot halverwege het boek had ik moeite om het boek te pakken en verder te lezen. Te veel details over de personen en steden. Daarnaast mis ik in het hele boek de spanning. Voor mij is het meer een detective dan een thriller.Daarnaast heb ik me geërgerd aan de vele Franse woorden/zinnen.  Het enige positieve is de wending richting het einde van het boek en je er achter komt wat er daadwerkelijk met Dimitrios is gebeurd. Heb me toch weer laten verrassen.  2 Sterren van mij voor dit boek."
"1","Over Dario Correnti is weinig bekend, eigenlijk niet veel meer dan dat het een pseudoniem is waarachter twee Italiaanse auteurs schuilgaan. Voordat de debuutthriller Heimwee naar bloed daadwerkelijk verscheen was er al veel internationale belangstelling voor. Het op feiten gebaseerde verhaal dat spannend en goed geschreven is, verdient deze belangstelling.  In het Noord-Italiaanse plaatsje Buttanuco wordt Aneta Albu, de Roemeense verzorgster van de oude notaris Lecchi op gruwelijk wijze vermoord. Opvallende details zijn dat de moordenaar spelden bij het lijk achterliet, de ingewanden verwijderde en een hap uit haar kuit nam. Misdaadjournalist Marco Besana, die op het punt staat met pensioen te gaan, wil over deze zaak schrijven. Hij wordt bij zijn onderzoek geholpen door de jonge en stuntelige stagiaire Ilaria Piatta. Zij ontdekt overeenkomsten met moorden die in de negentiende eeuw in dezelfde streek plaatsvonden. Daarvoor werd Vincenzo Verzeni, de vampier van Bergamo, veroordeeld. Ilaria denkt dat iemand hem wil kopiëren. De twee journalisten worden bij hun onderzoek tegengewerkt door de politie die al snel een verdachte arresteert terwijl de plaatselijke bevolking zich verschuilt achter de oude traditie van discretie, je weet iets maar je praat er niet over.  Heimwee naar bloed is om een aantal redenen een interessante thriller. De personages zijn uitstekend getypeerd. Er ontwikkelt zich een wonderlijke chemie tussen Marco, de oude rot in het vak en de onervaren Ilaria die de fijne kneepjes van de misdaadjournalistiek wil leren. Daarnaast schetst Dario Correnti een boeiend beeld van de cultuur en leefwijze van kleine gemeenschappen in Noord-Italië waarin mysterie en discretie een belangrijke rol spelen. Er wordt aandacht besteed aan seriemoordenaars uit heden en verleden en wetenschappelijke theorieën die hierover zijn verschenen.  Het verhaal is geschreven in de tegenwoordige tijd en heeft een groot aantal korte hoofdstukken waardoor het snelheid en een aangename spanning heeft gekregen. De inhoud is soms gruwelijk maar door het toevoegen van subtiele humor heeft Correnti het lichter gemaakt. De opbouw van de plot is overtuigend en je bent al heel ver in het verhaal voordat je een eerste idee krijgt wie de moordenaar is. Maar voordat je zover bent heb je kennis gemaakt met de animositeit die op een dagbladredactie heerst, de arrogantie van politie en justitie die alles beter menen te weten en de nodige familiegeheimen die voor de ontknoping essentieel maar bijzonder lastig te ontrafelen zijn.  Heimwee naar bloed is een bijzondere en originele thriller die de misdaadliteratuur weer wat kleur geeft en dat is in een landschap dat zich kenmerkt door teveel middelmatigheid een welkome afwisseling."
"0","En daar is alles mee gezegd !"
"1","Wat gebeurt er met een moeder als haar zoon hersendood is maar zijn hart nog werkt? Zijn borstkas gaat op en neer, hij lijkt amper beschadigd als zij naast zijn bed op de intensive care staat. Wat gaat er door haar heen? En hoe zit het met de arts en verpleger die haar en haar man moeten vragen of zijn hart en andere organen uitgenomen mogen worden? Waarom kiezen zij voor dit werk? Wie zijn zij? De verpleegster die het lichaam verzorgt in de paar uur dat het nog aan de machines ligt, wie is zij, en wat doet het met haar? De arts die voor het eerst vanuit Parijs opgeroepen wordt om een hart uit te nemen. Is hij trots? Waarom wilde hij hartchirurg worden en wat heeft hij ervoor opgegeven? Personages die normaal slechts even verschijnen in een verhaal krijgen van Maylis de Kerangal een eigen stem.  En niet alleen zij, maar ook het kleine zusje, de vriendin, de vader, de vrouw die het hart zal ontvangen. Allemaal komen ze aan bod in zinnen die soms meer dan een pagina doorgaan. Wie ze zijn, wat ze doen, hun diepste gevoelens en gedachten worden gevangen in deze meanderende uitweidingen. Via deze verhalen komen alle mogelijke aspecten van en gevoelens rond het doneren van organen aan bod.  Met De levenden herstellen neemt Maylis de Kerangal haar lezers mee op reis met Simons hart. Precies 24 uur nadat hij verongelukt is, zal het opnieuw beginnen te kloppen in een ander lichaam. Simons hart is het centrum van het verhaal, dat steeds opnieuw aftakt en terugkomt. De veelheid aan personages maakt met de uitgebreide beschrijvingen van ruimte en gevoel en het ontbreken van aanhalingstekens bij de dialogen, dit verhaal vaak moeilijk te volgen. De zinnen zijn soms zo lang dat ze een paar keer teruggelezen moeten worden. Maar tegelijk is het precies dit langdradige en bijna afstandelijke taalgebruik dat de lezer meeneemt in de kaleidoscoop van gevoelens die een donorhart oproept.  ""De doden begraven en de levenden herstellen"", is een citaat uit een toneelstuk van Tsjechov. Het hangt aan de binnenkant van de deur van Thomas Rémige, verpleegkundige donorcoördinator in het ziekenhuis van Le Havre. ""…, maar voor Thomas Rémige was een duidelijke weigering beter dan een instemming die vol verwarring is bevochten, met veel moeite verkregen, en veertien dagen later betreurd door personen die worden geteisterd door wroeging, die niet meer kunnen slapen en wegzinken in verdriet; denken aan de levenden, zei hij vaak, dat moet eerst, kauwend op de punt van een lucifertje, denken aan degenen die blijven, in zijn kantoortje heeft aan de binnenkant van de deur met plakband een fotokopie opgehangen van een bladzij uit Platonov, een toneelstuk dat hij nooit heeft gezien en nooit gelezen, maar bij het lezen van dit fragment van een dialoog tussen Vojnitsev en Triletski, uit een krant geplukt die in de wasserette slingerde, had hij gehuiverd zoals een kind huivert als het een hoofdprijs vindt, een Charizard in een pakje Pokémonkaarten, een gouden kaartje in een reep chocola.""  De roman is vertaald door Reintje Ghoos en Jan Pieter van der Sterre. Zij hebben prachtig werk geleverd, met behoud van de sfeer en het bijna zingende aspect van het originele Frans.  De levenden herstellen is geen eenvoudig, makkelijk te lezen verhaal maar zeker de inspanning waard."
"0","Dit boek wordt als een thriller verkocht, maar is het mijn inziens zeker niet. Er zitten wel spannende stukjes tussen, maar die zakken al snel weer in. Het plot is goed gevonden (ontvoering, kinderprono), maar het lijkt in het verhaal grotendeels om de liefdesperikelen tussen Maeve en haar collega Rob te gaan. Het verhaal wordt in de ik-vorm geschreven grotendeels uit het oogpunt van Maeve. Ze deelt werkelijk al haar gevoelens en onzekerheid. Ik vond haar als personage niet goed uit de verf komen. Het boek las daarentegen wel gemakkelijk door het taalgebruik, maar was wel vaak erg langdradig. Ik ga toch eens de eerste delen lezen om te zien hoe deze geschreven zijn."
"1","Heel goed boek, leest vlot. het ""Drama"" blijft wel na veel herhaling lang op zich wachten. Het succes van zijn vorig boek zou inderdaad moeilijk te evenaren zijn. toch nog 4 sterren!"
"0","Eigenlijk bestaat dit boek uit losse hoofdstukken die er allemaal over gaan hoe je het meest kunt profiteren van een oudere of jongere broer/ zus, zoals hem de schuld ergens van laten geven, karweitjes laten doen, kleren lenen enz. Het was af en toe wel érg ver gezocht en wat warrig en daardoor ook niet meer echt te volgen. Ik heb het voorgelezen aan een groep 6, kinderen van een jaar of tien. Ze vonden het af en toe wel leuk en/of herkenbaar, maar ze vonden het niet erg toen het boek uit was."
"1","Ilja Leonard Pfeijffer is dichter en schrijver. Hij heeft meer dan veertig titels op zijn naam, waaronder poëzie, romans, korte verhalen, toneelteksten, essays, wetenschappelijke studies, columns, vertalingen en bloemlezingen. Zijn roman La Superba won in 2013 de Libris Literatuur Prijs. Zijn meest recente roman, Grand Hotel Europa, maakt kans op de Libris Literatuur Prijs 2019.  In het boek neemt het hoofdpersonage, een schrijver met dezelfde naam als die van de auteur, na een verbroken relatie zijn intrek in Hotel Grand Europa. Tijdens zijn verblijf blikt hij terug op zijn liefdesrelatie met Clio en hun zoektocht naar een verdwenen schilderij van Caravaggio. Deze verhaallijn wordt afgewisseld met andere verhaallijnen, zoals die over zijn schrijverschap en die over zijn ontmoetingen met de bewoners en het personeel van het hotel. De ene verhaallijn spreekt meer aan dan de andere.  Op bijzondere wijze zijn actuele thema’s als de Europese identiteit, globalisering, massatoerisme en vluchtelingenproblematiek in de diverse verhaallijnen verwerkt. Deze verhaallijnen worden uiteindelijk mooi met elkaar verweven in bloemrijke zinnen met scherpe constateringen.  Grand Hotel Europa is een roman die op unieke wijze fictie en non-fictie samenbrengt en de lezer afwisselend vermaakt, ontroert of aan het denken zet."
"0","Dit boek wil maar niet spannend worden. Er is niet echt een plot, het sukkelt maar zo'n beetje voort. Geen aanrader. Twee sterren in plaats van één omdat het niet echt slecht geschreven is. Maar spannend? Nee."
"1","Echt een heel spannend boek met zeker een einde wat je niet verwachtte. Vond het boek erg knap in elkaar zitten."
"0","Helaas, ik vind dit een teleurstellend boek. Meestal hou ik wel van historische romans, en dat het verhaal zich in Den Haag afspeelt vond ik leuk. Maar ik ben denk ik te nuchter, teveel een kind uit mijn eigen tijd, want het was mij allemaal een beetje te veel hocuspocus. Ik vond het hele verhaal over de alchemie te ongeloofwaardig, en de relaties tussen de hoofdpersonen ook. Mensen die van gedaante veranderen: dat kwam wel erg goed uit, want anders was het hele verhaal niet mogelijk. En dan ook nog een open einde! Moet ik nog een volgend deel lezen om te weten te komen hoe het afloopt. Helaas, maar dat gaat echt niet gebeuren. Als ik niet aan de leesclub had meegedaan had ik dit deel al niet uitgelezen... Jammer.  Met moeite twee sterren waard..."
"1","Een boeiend en vlot geschreven verhaal over familiekwesties. Geschreven op de manier zoals Indridason dat prachtig kan. Het verhaal is niet echt spannend te noemen , maar toch wil je blijven doorlezen. Prachtige verhaallijnen komen samen tot een goed einde. Ik heb wederom erg genoten van dit boek. Jammer dat het uit is, kan weer niet wachten op zijn volgende boek.  5* sterren"
"0","De Amerikaanse Faye Kellerman is wereldwijd een populaire en veelgelezen misdaadauteur. De verkoopcijfers van haar boeken bedragen vele miljoenen. Onlangs verscheen in Nederland de vertaling van haar boek Grievous Sin onder de naam De doodzonde. Dit is het achtste boek met LAPD detective Peter Decker en zijn joods-orthodoxe vrouw Rina Lazaris.  Na een zware bevalling herstelt de vrouw van detective Peter Decker in het ziekenhuis. Hun kindje verblijft in die tijd op de kraamafdeling. Al snel ontstaat op deze afdeling grote commotie nadat een baby is verdwenen. Als ook toegewijde verpleegster Marie spoorloos blijkt te zijn, wordt zij als hoofdverdachte aangemerkt. Detective Peter Decker zet alles op alles om de gestolen baby terug te vinden. Het had immers ook om zijn kind kunnen gaan   Faye Kellerman krijgt over het algemeen goede kritieken op haar boeken. Haar menselijke karakters en spannende plots worden alom geprezen. Helaas heb ik van dit alles niets terug kunnen vinden in De doodzonde. Het boek staat vol met zoetsappig gedoe en is langdradig geschreven. Pas op het eind krijgt het verhaal een beetje vaart.  De personages in De doodzonde konden mij niet veroveren en overtuigen. De oudste Deckertelg, dochter Cindy is een irritante bemoeial, Vrouw Rina is een zeur en vader en detective Peter is totaal oninteressant. Na een zware bevalling krijgt Rina complicaties en moet haar baarmoeder verwijderd worden. Op zich een ingrijpende gebeurtenis waar een pakkend verhaal omheen geschreven had kunnen worden. Kellerman is daar wat mij betreft echter totaal niet in geslaagd. Af en toe fietst Rina met dit grote trauma ineens door het verhaal heen zonder dat het echt past in de context. Hierdoor komen de problemen die ze heeft met het verlies van haar baarmoeder over als gezanik en cliché. Mijn irritatiegrens was dan ook snel bereikt, hoewel ik toch een zeer sociaal bewogen mens ben. Kellerman heeft op dat front echt iets niet goed gedaan. Verder begrijp ik de zin op de achterflap niet waarin staat dat De doodzonde een misdaadroman is met Peter Decker & Rina Lazarus. Vrouw Rina heeft slechts een beperkte bijrol in het geheel, dus haar zon grote waarde toekennen lijkt me ietwat overdreven. Het is gebruikelijker om de detective en zijn partner als een stelletje aan te kondigen.  Voor de plot liep ik ook niet echt warm. Mij te voorspelbaar en totaal niet spannend. De lezer kan op zijn/haar klompen aanvoelen wie het heeft gedaan en wat de motivatie is. Jaren geleden deed ik een poging om een boek te lezen van de mannelijke Kellerman variant. Ik heb het niet uitgelezen omdat het langdradig en oninteressant was. Faye Kellerman staat erom bekend beter te schrijven dan haar man, dus ik vond het een poging waard om kennis te maken met haar schrijfkunsten. Helaas werd het een grote tegenvaller. Toch nog twee sterren, want er zijn nog slechtere boeken in omloop."
"1","Mijn mening  Een totaal witte kamer is een martelmethode. Sluit iemand op in een witte kamer en hij of zij verliest op den duur alle besef van tijd, omgeving en zelfs over wie hij is. Gruwelijker en mensonterender kan bijna niet.  Naast de moord op de journalist staat ook het verhaal van Léon en zijn nichtje Hannah centraal. Hannah heeft als meisje de ontvoering van haar beste vriendin meegemaakt en is daar zelf zwaargewond bij geraakt. Ze weet zeker dat ze niet het hele verhaal kent, dus gaat ze op zoek naar antwoorden.  Ondertussen helpt ze haar geschorste oom bij zijn, clandestiene, onderzoek naar de reden van de moord. Met gevaar voor eigen leven.  Hannah is een sterke vrouw die al veel overleefd heeft en ook veel aankan. Toch wil haar omgeving haar nog steeds beschermen.  Haar oom Léon is een eigenwijs portret die het liefst zijn eigen gang gaat. De politie zit in zijn bloed, al is hij wel bang om jong te sterven. Om die reden wil hij geen kinderen, maar durft dat niet te bespreken met zijn vrouw Mirthe, die juist heel graag moeder wil worden.  Het verhaal is spannend. Ik dacht op een bepaald moment wel door te hebben hoe het in elkaar zat, maar werd aan het einde aangenaam verrast door een twist die ik niet zag aankomen. Altijd fijn bij een thriller!  Wat ik persoonlijk een leuk tintje vind is dat het verhaal zich in mijn woonplaats Leiden afspeelt, al herken ik niet alle plekken…  Samantha Stroombergen heeft met dit boek een verrassend goed debuut geschreven. Ik kijk uit naar volgende boeken van haar!"
"0","Het gaat mij niet eens om de expliciete sexuele handelingen waarom dit boek tegen staat maar meer de algehele schrijfstijl. Het verhaal is heel dun, karakters worden nauwelijks beschreven en je gaat van de ene quasi erotische scene naar de volgende. Ik hoopte op een thriller ala Lars Kepler maar dat word bij lange na niet gehaald. Dit was zonde van de tijd."
"1","Jussi Valtonen schetst in 'Ze weten niet wat ze doen' een hele gezinsgeschiedenis, vanaf de geboorte van zoon Samuel, tot een punt ergens in de nabije toekomst. Het is geen vrolijk verhaal: vader Joe kan maar niet aarden in Finland en verlaat het gezin al snel na de geboorte van Samuel, moeder Alina lijkt constant in een soort existentiële crisis te zitten en Samuel vertoont nare trekjes. Of valt dat allemaal wel mee?  Over al dat gezinsdrama heen loopt de rode draad van het verhaal: Joe, neurowetenschapper, houdt zich bezig met dierproeven, iets waar zoon Samuel steeds meer afkeer van krijgt. Ondertussen wordt het gebruik van sociale media steeds meer een factor om rekening mee te houden en blijken de dochters uit Joe's tweede huwelijk zelf ook gebruikt te worden als een soort proefkonijnen voor de wetenschap die Joe mee heeft helpen opbouwen. Geen vrolijke toekomstbeelden in dit boek.  Valtonen blinkt uit in het beschrijven van de zielenroerselen van de drie hoofdpersonen Alina, Joe en Samuel. Hier gebruikt hij zo veel woorden voor, dat het soms vervelend wordt. Maar door die uitgebreide beschrijvingen krijg je wel begrip voor ze en ga je ze bijna sympathiek vinden. Je zou ze door elkaar willen rammelen en tegen ze brullen dat ze nou eindelijk eens een keer met elkaar moeten práten in plaats van alleen maar diepe gedachten denken.  Het tijdverloop in het boek is niet lineair. Er wordt voortdurend teruggesprongen naar eerdere momenten in de levens van Joe, Alina en Samuel. Tot op zekere hoogte werkt dit goed, maar het zorgt er wel voor dat je telkens uit de 'flow' van de hoofdlijn van het verhaal getrokken wordt.  Het is knap hoe Valtonen als Finse schrijver vanuit het standpunt van een Amerikaan beschrijft hoe de Finse volksaard is. Het is bijzonder om te zien hoe Valtonen zichzelf 'schuldig maakt' aan juist datgene wat Joe's grootste klacht tegen de Finse maatschappij is: alles uitgebreid doorkauwen, uitdenken en befilosoferen maar niet naar een oplossing toe werken. En dat roept weer de vraag op, wat de Finnen er zelf van vinden dat ze door Valtonen worden neergezet als gesloten, xenofoob en zichzelf overschattend. Zouden ze écht zo zijn?  ""Ze weten niet wat ze doen"" is geen spetterend SF-spektakel met wijdse vooruitblikken en al evenmin een spannend avontuur. De nieuwe 'Brave New World'? Beslist niet, daarvoor is het boek bij lange na niet zwartgallig en vervreemdend genoeg.Een plausibele psychologische 'near future'-roman, dat is het zeker."
"0","Ik vond het een apart boekje.. En ik weet niet zo goed of ik het nou een slecht boekje vond of juist een goed boekje. Allereerst zaten er hier en daar wel wat foutjes in, kleine foutjes waar ik mij niet aan kon storen.. maar een ander misschien wel! Ten tweede vond ik het verhaal zelf een beetje apart, grote tijdssprongen, korte uitleg tot hier en daar géén uitleg over bepaalde dingen.  Als ik moet beoordelen of het verhaal interessant was, dan zeg ik zeker ja. Ik vind het sowieso al erg interessant om te lezen over sektes etc. Ook vond ik de vorm waarin het verhaal is geschreven erg leuk! Het verhaal is in briefvorm geschreven en daardoor had ik echt het idee alsof iemand zijn verhaal aan mij voorlas. De opzet was weer eens wat anders dan wat ik normaal lees en ik vond het erg leuk."
"1","Eindelijk was deel 3 uit. Heb alle boeken met veel plezier gelezen. Was een supergoede trilogie. Had nog nooit van deze schrijfster gehoord maar chapeau voor haar."
"0","Hoewel ik me goed kan voorstellen dat veel mensen dit boek leuk vinden, vond ik het maar matig. Het leest heel vlot, de hoofdpersoon vond ik eigenlijk zeer irritant, maar hij zorgde er dan wel weer voor dat ik doorlas, want ik wilde wel weten hoe het verhaal zich verder zou ontwikkelen. De manier waarop vele Nederlanders met allochtonen omgaan wordt wel heel treffend neergezet, eigenlijk iets om je voor te schamen."
"1","Ik mocht meedoen met de Hebban Leesclub over het boek What if it’s us van Becky Albertalli en Adam Silvera. Ik was erg benieuwd naar dit boek. Adams boeken vind ik namelijk helemaal geweldig. De boeken van Becky vind ik wel oké, maar niet super. Ik was vooral nieuwsgierig naar hoe de twee auteurs een middenweg zouden vinden voor dit boek, aangezien Becky meer van de humor en luchtigheid is en Adam meer van de zwaardere onderwerpen.  Arthur en Ben komen elkaar tegen op het postkantoor. Ze kennen elkaar niet en praten maar kort met elkaar. Wanneer ieder hun eigen weg gaat, kunnen ze elkaar niet uit hun hoofd zetten. En als ze elkaar terugvinden is de vraag of een relatie stand zal houden...  Dit verhaal is ontzettend schattig. Twee jongens die elkaar tegenkomen en langzaam maar zeker meer voor elkaar beginnen te voelen. De personages zijn realistisch en goed uitgewerkt. Arthur is super geeky en een beetje awkward, Ben is serieuzer en kampt met liefdesverdriet. Het boek bevat meerdere verwijzingen naar Harry Potter, fan fiction en Broadway musicals zoals Hamilton en Dear Evan Hansen. Het verhaal zit boordevol humor en de beschrijving van de omgeving laat niets te wensen over: je waant je helemaal in New York. Er worden zelfs boekenwinkels in New York aangeraden: Barnes & Noble, Strand Bookstore en Books of Wonder. What if it’s us bevat thema’s als LGBT, zelfacceptatie, vriendschap, ouder-kindrelatie, volwassen worden en verliefdheid. Dit boek is perfect als je een luchtig en realistisch verhaal zoekt.  Adam en Becky hebben in dit boek een balans gevonden in hun schrijfstijlen en het is perfect. Ik kijk uit naar een volgende samenwerking van deze twee auteurs!"
"0","Jens Lapidus begint met VIP room aan een nieuwe serie en dat valt niet mee. Tenminste voor mij als fan en lezer. Nu heeft hij met de Stockholm -trilogie een klein meesterwerk afgeleverd, en dan doet dit verhaal wel wat gewoon en dunnetjes aan. Gewoon omdat het verhaal niet echt verrrassend is en dunnetjes omdat de uitwerking van de personages (nog )niet goed uit de verf komt. De spanning wordt niet opgebouwd vanwege de vele uitwijdingen die er in het boek plaatsvinden.Ieder huis dat betreden wordt krijgt een uitgebreide (IKEA) inboedel beschrijving en ook de kleding van de personages blijft niet onbesproken. De afstandelijke manier van schrijven zorgt er bovendien voor voor dat je je als lezer moeilijk in een personage kunt inleven en het boek dus nergens de middelmaat overstijgt. Ik zou willen eindigen met een advies. ""Jens keer terug naar de stockholm -trilogie of wordt weer fulltime advocaat ""want van dit soort boeken zijn er al zoveel geschreven!"
"1","Een boeiend boek waarin de schrijver de lezer meeneemt naar een stukje geschiedenis over Noordoost Groningen. Goede uitleg over de verhouding herenboeren en de arbeiders op deze hoeven. De ontwikkeling in de landbouw hoe de machines het werk uit handen nam van de arbeiders. Er wordt uitgebreid geschreven over de verschillende opstanden door arbeiders tegen de herenboeren en later de boeren zelf tegen politiek Den Haag. Tegelijkertijd wordt stilgestaan bij regelgeving en hoe dit invloed had op de landbouw. Dit allemaal op een prettige manier beschreven. Knap hoe de schrijver dit voor elkaar heeft gekregen. Soms las het boek als een spannende romen."
"0","Kunstroof komt over als een met speels gemak geschreven verhaal, het leest vlot weg en je hoeft er niet bij na te denken. Voor wie daar tevreden mee is: een prima boek! Rombout kan goed schrijven en weet het een en ander over kunst, maar overtuigt nog niet met zijn debuut Kunstroof. Het is geen thriller die je doet snakken naar de volgende bladzijden. Spanning ontbreekt en daar waar die dreigt op te duiken wordt hij tenietgedaan door uitgebreide beschrijvingen van sfeer, locatie en overige details, die aan het verhaal weinig of niets toevoegen. Het verhaal op zich is deugdelijk maar magertjes: slechts één verhaallijn, geen verdieping of verwikkelingen. We hebben een stoere held, een jonge heldin, een politieman en een zootje geboefte dat zich schuldig maakt aan kunstroof. Het laat zich eenvoudig raden hoe dit afloopt.  Hoofdpersonage Arturo Dias is een interessante schepping van de auteur. Arturo heeft de potentie van een lange houdbaarheidsdatum, mits Rombout erin slaagt diens avonturen concreter, minder oppervlakkig, spannender en ingenieuzer op de lezer over te brengen. Ik ben heel benieuwd hoe het volgende deel uitpakt en hoe het Arturo Dias verder vergaat."
"1","heden en toekomst,Het is de droom van iedereen, een miljoenenerfenis krijgen van een onbekende achteroom. Zo rijk zijn dat je alles kunt kopen wat je maar wilt. De wereld aan je voeten. Dat geluk is weggelegd voor de straatarme pizzakoerier John Fontanelli in de lijvige economische thriller De erfenis van Fontanelli door Andreas Eschbach, eveneens auteur van het Messias Mysterie.  Op een mooie dag krijgt de 28 jarige John Fontanelli te horen dat hij 1 biljoen dollar erft van een verre voorouder, een Italiaanse koopman die stierf aan het begin van de 16e eeuw. Het testament kent echter een mysterieuze voorspelling: de erfgenaam zal ooit de mensheid haar verloren toekomst teruggeven. Erfgenaam John heeft geen flauw idee hoe dat moet, maar hij weet zich te behelpen. Hij koopt een Ferrari, een villa in Italie en een luxe jacht. Hij dineert met staatslieden, bankiers en topindustriëlen. De mooiste vrouwen liggen aan zijn voeten. Maar dan dringt de raadselachtige leidersfiguur McCaine zich op aan John. Een gedreven idealist die in korte tijd een wereldomvattend Fontanelli-imperium opbouwt. Plotseling wordt John geconfronteerd met de bikkelharde wetten van de zakenwereld en zelfs met moord.  De omslag suggereert een boek over kunst en het verleden, maar de Erfenis van Fontanelli gaat over geld en economie in het hier en nu. Het verleden is slechts een leuk bedacht startpunt. Hoofdpersoon John Fontanelli is een armoedzaaier uit New York. Hij is een dromer zonder ambitie. Naïef en gemakzuchtig. Iemand die met alle winden meewaait. Als hij zijn vermogen geërfd heeft, wordt hij als een vlieg in het web van de charismatische McCaine getrokken. John en McCaine zijn contrasterende karakters: daadkracht tegenover apathie, doener tegenover dromer, foute idealist tegenover goede idealist.  Je kunt De erfenis van Fontanelli in twee delen opsplitsen. De eerste helft beschrijft de Mediterrane sprookjeswereld waarin de hoofdrolspeler terecht komt. Alles kan, niets is te dol. Dit deel vind ik zelf het leukste. Op bijna persiflerende wijze wordt de macht van rijkdom beschreven en worden er moraliserende vraagtekens gezet bij het geluk van John. De tweede helft speelt voornamelijk in het zakelijke Londen, waar McCaine en John hun strategie bedenken om de wereld te redden. Er wordt uitvoerig stilgestaan bij wereldproblemen als: armoede, aids, overbevolking, honger en het broeikaseffect. In dit deel trekt Eschbach d.m.v. complexe filosofische en financieel-economische verhandelingen alle registers open. Soms behoorlijk theoretisch en technisch, maar met voldoende kleine-mensen-voorbeelden om de lezer bij de les te houden.  De erfenis van Fontanelli is een boek over geld en macht. Een briljante uiteenzetting over de krachten die de economie aandrijven, de machinerie van geld en de zelfzuchtige motieven van de mensheid. Het is een keiharde zoektocht naar de werkelijke waarden in het leven en het antwoord op de vraag of idealisme en hoop nog een kans hebben. Dit alles overgoten met een pittig sausje van moord, verraad en corruptie.  De erfenis van Fontanelli is spannend, provocerend, belerend, tot nadenken stemmend, pessimistisch en optimistisch, taboe doorbrekend, slim en romantisch. Een originele vijf-sterren thriller zoals je die zelden tegenkomt."
"0","Het gaat hier in feite om een aaneenschakeling van korte verhalen zonder rode draad. Het boek ontbeert daardoor een blijvende spanning. Het feit dat e.e.a. op waarheid wou berusten (hetgeen betwijfelt moet worden), moet de lezer blijkbaar beïnvloeden. Geen aanrader dus."
"1","Ellen de Vriend. Britt Hulsman is een succesvolle horeca-ondernemer en gelukkig getrouwd met Richard; het stel heeft 3 dochters. Door de drukte hebben ze weinig tijd voor elkaar. Daarom heeft Richard naar het lijkt een verrassingsweekend voor hun tweeën georganiseerd in Zeeland. Maar als Richard tijdens het weekend spoorloos verdwenen is en er meer vragen komen dan antwoorden zoekt Britt koortsachtig naar antwoorden, maar komt al dieper in de problemen. Het verhaal bestaat uit twee verhaallijnen. De tweede. Mara Weststrate is mantelzorger voor haar moeder Emma die een zwaar ongeluk gehad heeft. Emma ligt noodgewongen in een verpleegtehuis. Mara had liever gezien dat Emma naar een revalidatiecentrum gegaan was maar daar is geen geld voor. Naast de zorg voor Emma heeft ze nu ook extra kosten. Met haar werk verdient ze niet genoeg omdat allemaal te kunnen betalen. Als haar vriend dan aanbiedt dat hij voor een mooi bedrag aan geld kan zorgen is Mara daar dan ook heel blij mee. Maar ze moet daar wel wat voor doen!!  Er lopen twee verhalen lijnen naast elkaar, die van Britt en die van Mara. Het eerste gedeelte denk je: waar wil de schrijfster heen. Langzaam buigen de verhalen naar elkaar toe tot één verhaal. Het is een mooi boek. Niet een echte thriller maar het blijft je boeien. Als je denkt dat je weet hoe het in elkaar zit komt er een verrassende wending met een geweldig plot."
"0","Voor mij is dit een heel vreemd boek, ik heb het niet uitgelezen.Jammer, Renate kan mooiere boeken schrijven, maar dit is uit haar begintijd."
"1","‘Hemel en afscheid’ van de Groningse auteur Karel ten Haaf is met zijn 128 pagina’s min of meer een korte roman, een ‘romance’ zegt de auteur zelf. Min of meer, want het boek bevat naast die 'romance' zelf ook de volledige poëzieproductie van Ten Haaf uit de periode 2012-2015. Deze gedichten zijn, onder de titel 'Handboek ouderenseks', merendeels geïntegreerd in het verhaal. Logisch verweven in de romance zit ook veel informatie over het eerdere werk van Ten Haaf en over de projecten die hij nu onder handen heeft: hoofdpersoon Karel vertelt over zijn werk en zijn opvattingen over literatuur aan de jonge dichteres die hij het hof maakt.  Het basisverhaal van ‘Hemel en afscheid’ is eenvoudig. Punkdichter Karel, de vijftig gepasseerd, ontmoet op poëzieavonden een jonge dichteres die, mooi en slim als zij is, sterk zijn erotische belangstelling wekt. Eigenlijk is dat wel raar, want Karel valt op rijpere vrouwen. En bovendien: wat moet zo’n jong ding met zo’n oude vent? Maar als ze zegt ‘Ik had met jou wel een keer naar bed gewild’ (de openingszin van het boek), is het hek van de dam. Karel raakt steeds meer geobsedeerd door het idee voor één keer zijn leeftijd te vergeten en eenmalig seks te hebben met dit meisje. ‘Hij is niet verliefd op haar, maar verlust’, zei de auteur in een radio-interview. Naarmate het verhaal vordert, weet de lezer wel beter, en de jonge dichteres ook. Zelfs als zij bekent ‘een hockeymeisje’ te zijn, knapt Karel niet af. Probleem is nog wel dat hij zijn verloofde geen pijn wil doen. De affaire moet dus geheim blijven.  Hoofdpersoon Karel heeft niet alleen de naam en de leeftijd van Karel ten Haaf, hij heeft ook dezelfde boeken geschreven, dezelfde boezemvriendschap met dichter/schrijver Daniël Dee, dezelfde verloofde, dezelfde uitgever. Kortom: de hoofdpersoon ìs blijkbaar Karel ten Haaf. Zou er dan ook echt zo’n jonge dichteres in het spel zijn geweest? Hoofdpersoon Karel heeft haar beloofd dat niemand haar in het verhaal zal kunnen herkennen, maar het blijkt toch vrij makkelijk te achterhalen wie hier bedoeld wordt. Net als de lezer trots op zichzelf het raadsel heeft opgelost, gooit Karel alles overhoop. Het verhaal is verzonnen. Maar hij zegt dat in een gesprek met zijn verloofde, dus hoe betrouwbaar is dat?  Karel ten Haaf speelt graag met de lezer. Wat is waar gebeurd, wat is fantasie? Voor zijn virtuoze spel benut hij ieder onderdeel van het boek. Neem het omslag, dat door Facebook voor advertentiedoeleinden verboden werd. ‘Had ik maar een naaktfoto van haar. Misschien mailt ze me er één na eerste lezing: zij ten voeten uit in volle glorie met in de hand het typoscript van dit boek’, verzucht Karel tegen het einde van het boek. Het omslag suggereert dat die wens is verhoord en tegelijkertijd dus dat het verhaal echt is gebeurd. Het colofon versterkt die suggestie nog: ‘Foto voorplat: Fanmail (18 oktober 2015)’.  Ook met de structuur van zijn korte roman daagt Ten Haaf de lezer uit. Het boek bevat binnen het basisverhaal gesprekken over ‘liefde, lust en literatuur’, e-mails, sms’jes en gedichten. Een schijnbare ratjetoe, maar niets is minder waar. Als het gaat om de constructie van zijn romans, is Ten Haaf een kind van Multatuli. Over diens ‘Max Havelaar’ werd decennialang gezegd dat het een rommeltje was. Pas in de jaren zestig van de vorige eeuw liet een baanbrekend proefschrift zien hoe geraffineerd het boek in elkaar stak en hoe alles erop gericht was het effect op de lezer te versterken.  Vernieuwend proza wil nogal eens onleesbaar zijn. Bij ‘Hemel en afscheid’ is daarvan geen sprake. Ten Haaf is namelijk ook een verteller pur sang met een sterke schrijfstijl. Het verlangen naar de jonge dichteres spat van de pagina’s. Taboes kent hij daarbij niet. Dat maakt ‘Hemel en afscheid’ een spannende en opwindende roman, die elders 'nu al het beste boek van 2016' werd genoemd. Dat zou best weleens kunnen gaan kloppen."
"0","Harthonger is de debuutroman van Anne Keijzer (Zoutelande, 1961). Na haar studie aan de Bibliotheek- en Documentatie Academie in Tilburg, vond zij werk als bibliothecaris, docent, redacteur en recensent. Aan de Universiteit van Maastricht ontdekte zij haar liefde voor het schrijven. Harthonger is geïnspireerd op gebeurtenissen uit haar eigen leven en dus een gedeeltelijk autobiografische roman. Anne Keijzer woont al meer dan 20 jaar met haar man en kinderen in Gronsveld (Limburg). Hoofdpersoon in Harthonger is Stella van de Sterre. Zij is getrouwd met Tars en is net bevallen van haar 3e kind, Bas. De andere kinderen zijn Tim van vijf en de bijna tweejarige Tijn. Bij het opruimen komt zij een overlijdensbericht tegen van Hans van Dijk, een oudere collega van Tars. Haar oog valt op de naam Heleen Kooimans, een schoondochter van de overledene. Haar gedachten gaan terug naar haar schooltijd toen zij deze Heleen Kooimans heeft gekend. Zij gaat op bezoek bij de weduwe van Hans en hoort van haar dat ook Sel, haar jeugdliefde, is overleden. Omdat ze dit nieuws niet van zich af kan zetten en wil weten wat er gebeurd is, neemt ze o.a. contact op met Juliette, een oude vriendin en met Stella, de zus van Sel. Door alles wat ze dán te horen krijgt, vallen puzzelstukjes op hun plaats en kan ze alle gebeurtenissen uit het verleden eindelijk een plaats geven. Het boek komt op mij ietwat rommelig opgebouwd over. Flash backs naar het verleden, de schooltijd van Stella en haar eerste liefde Sel, maken het verhaal onrustig om te lezen. Ook het woord- c.q. taalgebruik is behoorlijk wisselend. Er zijn delen in het boek die mooi beschreven zijn. De gevoelens van Stella voor Sel, haar gesprekken met de zus van Sel en (op het einde) de ontmoeting met Heleen. Andere delen daarentegen zijn het plat, ruw en zonder veel gevoel. Het grootste deel van het boek speelt in de jaren 80: seks, drugs en rock & roll, de krakers-beweging, vrije moraal, veel hiervan komt in Harthonger aan bod. Het boek beschrijft de ontwikkeling van Stella van schoolmeisje tot studente tot getrouwde vrouw met 3 kinderen. Een ontwikkeling vol liefde, jaloezie, geluk, verdriet, wraak, bedrog, woede en afscheid. De liefdesgeschiedenis tussen Stella en Sel kan zeker bijna alles verschroeiend en intens genoemd worden, maar dat wil nog niet zeggen dat de bijbehorende intriges en het verraad dusdanig zijn dat het boek tot de categorie spannend behoort of als thriller aangemerkt kan worden. Integendeel. Zelfs het laatste, min of meer spannende, voorval op de boot met Bas kan hier geen verandering in brengen"
"0","Ik heb al wel een paar boeken van Marian Keys gelezen, sommige waren heel goed, anderen gewoon goed maar dit boek lag me absluut niet. Ik vond het eerder een saai verslag van een reisje naar LA,. Geen spanning, geen tranen, geen romantiek, niet echt een aanrader dus"
"1","Oprecht van Colleen Hoover gaat over vertrouwen, liefde en geheimen. Auburn verliest op jonge leeftijd haar jeugdliefde. Dit is het begin van haar verhaal, samen met het verhaal van Owen. Een kunstenaar die ze ontmoet en waar ze langzaam en heimelijk gevoelens voor gaat koesteren. Echter er staan allerlei geheimen tussen hen in. Colleen Hoover weet je als geen ander diep te raken met dit verhaal. Het boek begint met een hoofdstuk over een jong stel dat al snel voor altijd afscheid moet nemen. Dit maakt dat je snel door wil wilt lezen. De hoofdpersonages Auburn en Owen zijn goed uitgewerkt. Andere personages zijn iets minder diepzinnig. Al snel wil je weten waar dit verhaal toe leidt en welke geheimen er tussen Auburn en Owen in staan. Bijzonder vond ik in het boek de ware geheimen die Owen gebruikt voor zijn schilderijen, dit raakt echt. Geheimen welke echt bekentenissen zijn van mensen, respect voor hen die deze hebben doorgegeven."
"0","Is dit een verhaal dat iedere vrouw kan overkomen? Of is de hoofdrolspeler in dit verhaal gewoon heel doortrapt en heeft hij een neus voor kwetsbare, naïeve vrouwen die snakken naar een man exact de dingen zegt waar ze op dat punt in hun leven behoefte aan hebben, en zo hun hart verovert?  Zizzel is zo’n vrouw, “bevrijd van afgedane echtelijke terreur” maar blijkbaar nog altijd te verblinden met mooie praatjes en kado’s. Jitzak wint haar hart en medelijden met zijn verhalen over zijn verschrikkelijke verleden, zijn grote hart (hij zou vlak voor hun eerste ontmoeting zijn laatste geld aan een zwerver hebben gegeven), en zijn oorlogsheldendaden. Ze vindt hem een held en ontroerend mannelijk. Totdat Jitzak heel langzaam maar zeker zijn ware aard laat zien. Hij zoekt ondertussen zijn volgende slachtoffer in de iets minder naïeve Atnat. Gelukkig ziet zij eerder in wat voor vlees zij in de kuip heeft.  De twee dames vinden elkaar in hun verdriet en ellende, en gelukkig na lang strijden en onderzoeken, weten ze Jitzak genadeloos te ontmaskeren.  Jitzak is een verhaal met verschillende vertelperspectieven, waarbij vooral het vertelperspectief van Jitzak niet prettig leesbaar is door zijn taalgebruik. Het verhaal dreigt aan geloofwaardigheid te verliezen door de aanhoudende vergevingsgezindheid van met name Zizzel. Zij blijft tergend lang verblind door (valse) liefde, wat veel geduld en begrip van de lezer vergt. Gelukkig laat zij uiteindelijk toch zien over doorzettingsvermogen en weerbaarheid te beschikken."
"1","Hou je van een goed verhaal met achtergrond en een gozer om bij weg te zwijmelen? Dan is dit het boek voor jou!  1 woord: HEERLIJK. Ik ben verliefd! Gimme more please! Als je eenmaal aan dit boek begint kan je het gewoon niet meer wegleggen. Tenminste, dat is wat er bij mij gebeurde! Ik moest en zou het boek uitlezen.  Het boek is zo fijn om te lezen, niet te zoetsappig. Er zit romantiek in, intrige, verwondering en amusement. Alle combi's in 1 dus.  Deze stond al een tijdje in mijn kast om te lezen en heb er geen één seconde spijt van gehad. & Cam, ooh Cam. Ik kan me hem zo voorstellen, wat een heerlijkheid is hij toch.  Jaa, deze gaat bij mijn favorieten."
"0","Ik heb dit boek gewonnen bij Libelle en was vol verwachting hiervan. In het begin heeft ze me ook echt meegenomen in haar verhaal, zodat ik op de hoogte was van de vele personage´s, echter werd het na een tijdje erg langdradig en kon ik me niet meer inleven en werd het te saai. Helaas heeft het me niet echt kunnen bekoren,halverwege heb ik het dichtgeslagen."
"1","Een origineel en ontroerend boekje over, zoals de titel al zegt, een huishoudster, een wiskunde-professor en niet te vergeten Wortel, het zoontje van de huishoudster. Het is liefdevol en intiem geschreven. Mooi!"
"0","Ze was verzonken in gedachten, terwijl ze achter de brede, slappe rand van haar hoed voor het zonlicht schuilde, dat door de gaatjes fonkelende diamanten op haar gezicht strooide.  Jack Preston is een monteur van team Lotus. Als er zich een vreselijk ongeluk voordoet bij de grand prix formule I redt Jack ten koste van zichzelf het gezicht van Deedee tegen verbranding. Deedee is een jonge filmster. Terug in Alstead waar Jack woont met zijn vrouw Maureen wacht hij vervolgens op een teken van Deedee voor dank. Hij wacht tervergeefs...  Ondanks de prachtige cover en de mooie zin die daar in het boek over staat, zal ik niet snel weer een boek van Peter Terrin lezen. Voor mij was het taalgebruik te weinig vloeiend, het leest daardoor voor mij niet lekker en ik kan het verhaal daardoor moeilijk volgen.  Dit boek wilde ik lezen omdat het genomineerd is voor de shortlist van de literatuurprijs 2015. Peter Terrin is een Vlaamse auteur. Hij schreef ook Post mortem, bekroond met de AKO literatuurprijs 2012."
"1","Mijn titel is uiteraard een knipoog naar de fantastische kaft ! Wat een orgineel en leuk idee !  Dit was ook de reden waarom ik het boek meteen op moest pakken en ging lezen ! Het is een heerlijk vlot leesbaar verhaal, met veel humor!  Er gebeuren ook spannende en gevaarlijke dingen maar door de humor leest het heerlijk weg. Het boek is leuk voor jongens en meiden (maar gelukkig ook voor de ouderen onder ons) ...    Eerdaags op mijn blog www.conniesboekkies.wordpress.com een uitgebreide recensie."
"0","Het duurde wel een tijd voor dit boek een beetje indruk maakte,helaas niet mijn soort boek. Het einde vond ik wel heel afgeraffeld."
"1","Voor opa's, oma's, papa's, mama's, kinderen, kleinkinderen, verliefden, zeg maar voor iedereen die weet wat houden van is. Leuk om voor te lezen, om cadeau te geven of om te krijgen. Eigenlijk voor kinderen, maar ook leerzaam voor volwassenen die niet weten hoe ze de grootte van hun liefde uit kunnen drukken. Hebbeboek!"
"0","De Transsylvanische Alpen, meermaals het decor voor tot de verbeelding sprekende verhalen, een musicus op doortocht naar Roemenië na een stukgelopen relatie, een afgelegen en oud hotel, een stel, op zijn minst gezegd, rare hotelgasten en dito eigenaars en personeel en overvloedige sneeuwval! Dat zijn de ingrediënten die Klaas Ten Holt gebruikt om zijn ‘ Hotel Alfabet ‘ in zijn vorm te gieten. Ook het ingrediënt seks komt als neveningrediënt vaak aan bod, vooral in de figuur van het hoofdpersonage Adriaan. Surrealistische en onwaarschijnlijke gebeurtenissen zijn de kruiden die de auteur gebruikt om zijn verhaal op smaak te brengen. In deze, naar mijn mening, surrealistische roman probeert de auteur een tijdsvacuüm te creëren. Enkele situaties in het boek wijzen sterk in die richting, o.a.: de hoteleigenares probeert de tijd vast te houden in haar hobby: taxidermist! Ook de Bijbel is nooit ver af: Genesis en Apocalyps ( alfa en omega zijn dan weer in verband te brengen met de titel van het boek ), zijn vaak dichtbij. Dat laatste komt tot uiting aan het eind van het hallucinante verhaal. Of Klaas Ten Holt er in geslaagd is om zijn verhaal op de juiste manier op smaak te brengen? Dat is een ander verhaal. De aaneenschakeling van onwaarschijnlijke gebeurtenissen en het té oppervlakkig situeren van de personages zijn niet bevorderlijk om er écht een interessant boek van te maken. Té ingewikkelde en langdradige tafelconversaties met een merkwaardige professor zijn niet echt bevorderlijk voor een vlot leesbaar boek: vaak was de samenhang ver zoek. Té oppervlakkig, té surrealistisch, té onwaarschijnlijk, vaak té langdradig, ... vaak hoor je wel eens dat alles waar té voor staat niet écht te smaken is: dat gevoel blijft bij mij hangen na het lezen van dit boek!"
"1","Dit was het eerste boek van Peter James wat betref Roy Grace , dat ik gelezen heb. Maar gelijk een schot in de roos! Zelden zo'n spannend boek gelezen! Wat een sympatieke hoofdinspecteur is Roy Grace. Het hele boek leest als een film die je kijkt. Je zit vanaf de eerste regel in het verhaal. Persoonlijk vond ik de hoofdstukken waarin Michael levend begraven onder de grond ligt, het spannendst. Al met al zeker 5 sterren waard."
"0","Galgenveld  is het eerste deel van een vierluik onder de gezamenlijke noemer De Noordzeemoorden. Deze thriller is tevens het honderdste (!) leesclubboek van Crimezone met meer dan honderd deelnemers. Isa Maron (1965) is hiermee niet aan haar proefstuk toe, ze heeft al vijf boeken op haar naam staan. Ze schrijft bij voorkeur over gewone mensen die in bizarre omstandigheden verzeild raken en dan extreme beslissingen nemen. Haar uitgever en het AD sloegen de handen in elkaar en zorgden voor een unieke en nooit geziene promotiecampagne voor Galgenveld. Resultaat: drie bookazines met een totale oplage van 1,5 miljoen exemplaren die gratis bij het AD aan hun lezers werden aangeboden.  Kyra Slagter, een 19-jarige scholiere die voor haar eindexamen staat, is helemaal in de ban van de misdaad en het werk bij de politie. Ze wil forensische recherche gaan studeren en heeft de ambitie  haar sinds vier jaar spoorloos verdwenen zus terug te vinden. Wanneer in Amsterdam-Noord het lijk van een man aan een lantaarnpaal wordt gevonden, krijgt Kyra onmiddellijk een tip en is ze bij de eersten op de plaats delict. Helemaal niet naar de zin van rechercheur Maud Mertens. De vastberaden maar overmoedige studente herkent trouwens de dode man als Marc Gaullier, haar docent kunst. De politie staat voor een loodzware opdracht, zeker wanneer een tweede lijk ontdekt wordt, een moord die duidelijk door dezelfde dader is gepleegd. De scherpzinnige Kyra gaat mee op onderzoek, ondanks de onwil van de politie. Deze jonge dame is vastberaden om de moordenaar op te sporen. Maud Mertens, die het onderzoek leidt met collega Niels, ergert zich mateloos aan het gedrag van Kyra. Toch stelt ze vast dat de studente nuttige informatie aanbrengt.  Een vindingrijke en zelfs roekeloze studente van 19, haar vermiste zus, een ervaren en bedachtzame rechercheur en een meedogenloze moordenaar zijn de belangrijkste personages in deze thriller. Isa Maron neemt herhaaldelijk een loopje met de geloofwaardigheid, ze laat het toeval een dankbare rol spelen. Het verhaal heeft iets weg van een Young Adult waarbij de staccato-schrijfstijl ongetwijfeld niet bij iedereen in goede aarde valt. De auteur slaagt er wel in de hedendaagse samenleving te typeren en schept een duidelijk beeld van de dagelijkse realiteit; het leven zoals het is. Zoals de dreigende zee op de cover laat doorschijnen, zo is eveneens het verhaal an sich: meedogenloos. Dit is hét woord bij uitstek dat de moordenaar steeds herhaalt om zichzelf aan te moedigen. Twee verhaallijnen lopen gestroomlijnd naast elkaar, waarbij het cursief gedrukte deel tot een hoger niveau behoort. Jammer genoeg vervalt de auteur te vaak in zinloze herhalingen, die een irriterend effect kunnen veroorzaken. Met uitzondering van grof taalgebruik, zoals vloek- en scheldwoorden, is Galgenveld  aangenaam om te lezen, vlot en hedendaags geschreven. Ook als duidelijk is wie de dader is, blijft de ontknoping voldoende spannend.  Volgens haar uitgeverij behoort Isa Maron met Galgenveld  intussen tot het rijtje van beste thrillerschrijfsters van Nederland. Dit schept echter te hoge verwachtingen. De lat moet bij het schrijven van de volgende delen veel hoger worden gelegd."
"1","Ik had nog nooit van mijn leven gehoord van Karin Slaughter. Ik wist totaal niet wat ik van haar of van haar boeken moest denken. Het was een hele verrassing om Zoenoffer te lezen. Het was een spannend verhaal, die van het begin mij in de greep hield. Haar personages zijn levensecht. Sommige passages lijken gewoon rechtstreeks uit het echte leven te komen.  In Zoenoffer laat de dertienjarige Jenny zich moedwillig neerschieten door politiecommissaris Jeffrey Tolliver. Bij de lijkschouwing ontdekt kinderarts Sara Linton dat Jenny misbruikt is geweest. Als de ontknoping nabij is, slaat het noodlot opnieuw toe.  Zoenoffer is het tweede boek in het Sara Linton-trilogie. Ik heb wel spijt dat ik niet eerst haar eerste boek, Nachtschade, heb gelezen en daarna Zoenoffer. In elk geval het lezen van Zoenoffer heeft mij zin gekregen om de andere boeken van Karin Slaughter te lezen. Ze is een fantastische schrijfster. Voor mij is ze gerust één van de beste misdaadschrijfster. Zoenoffer is echt een aanrader om te lezen."
"0","De Vlaamse auteur Geert De Kockere is vooral bekend als dichter en als schrijver van kinderboeken, en heeft een indrukwekkende bibliografie (zie: http://nl.wikipedia.org/wiki/Geert_De_Kockere). Hij heeft meegewerkt aan enkele bekende kindertijdschriften, zoals 'Doremi 'en 'Zonnekind'. Hij is hoofdredacteur geweest van 'Klap en Kits', en hij heeft zelfs CDs gemaakt met informatie over onderwerpen zoals de 20e eeuw en de euro. Hij heeft meegewerkt aan kunstprojecten, hij heeft twee animatiefilms gemaakt (in samenwerking), hij heeft meegewerkt aan Buitenbeeld, een rubriek van Man bijt hond. Een hele waslijst. Geert de Kockere is een zeer creatief en veelzijdig man. Het boek Vlinder gaat over Laurens Peeters. Een wiskundig brein, maar met weinig sociaal gevoel. Hij wordt verschillende keren op brute wijze afgewezen door enkele meisjes, wat hem kwetste tot in het diepste van zijn ziel. Hij kan het grote waarom? niet beantwoorden en hij zint op wraak. Niet alleen op Laila, Anita, Margot en Conny, maar op alle vrouwen van de wereld en zelfs met terugwerkende kracht tot aan de allereerste vrouw, Eva. Hij veracht vrouwen. Maar dan, een spiegelbeeld, een onwezenlijk moment, een ogenblik van opperste verwarring gevolgd door complete kennis... en heel zijn leven verandert op slag. Het is een heel mooi boek, met een mooi verhaal dat prachtig is verteld. Zoals Geert De Kockere met woorden speelt kom je niet veel tegen. De titel Vlinder past naar mijn mening bij zijn schrijven. Fladderend, lieflijk, luchtig, poëtisch, maar toch krachtig en vol schoonheid. Je wordt zo door het verhaal geleid en voor je het weet is het boek uit. Het is heel goed geschreven, wat het lezen makkelijk maakt. Sommige dingen zijn echt prachtig verwoord en het boek staat vol krachtige zinnen. Ook het thema is zeer interessant en aan allen die meer informatie willen over transseksualiteit, zou ik het boek zeker aanraden, je leert een heleboel bij. Niet zozeer over de technische aspecten, maar ook over wat zich in het hoofd van een transseksueel afspeelt. Je zit bij manier van spreken in het hoofd van het personage, je beleeft het hele gebeuren door zijn ogen, waardoor je je heel betrokken voelt. Het is een goed boek, maar het grootste minpunt is dat hij niet op de site van Crimezone past, want ik vind het thrillergehalte veel te laag. Af en toe wat spanning, maar de achterflap geeft bijna meer spanning dan in het hele boek te vinden is. Een mooi en meeslepend verhaal met een pakkend en straf einde dat helemaal niet voorspelbaar is. Ik wil zeker meer lezen van Geert de Kockere, alleen al voor zijn kunstige schrijfwerk. Op zich zou ik dit boek 3 sterren geven, niet geweldig, maar wel goed, wel eens leuk en aangenaam om te lezen. Maar aangezien dit een recensie is voor een site met jeugdthrillers, geef ik het boek maar 2 sterren vanwege het lage thrillergehalte."
"1","Francisca groeit op in een kleine, sektarische geloofsgemeenschap in de buurt van Rotterdam. Als ze 29 jaar is, valt deze gemeenschap uit elkaar. Vanaf dat moment moet Francisca een eigen leven opbouwen met een eigen identiteit. Over haar jeugd in deze geloofsgemeenschap en haar zoektocht naar zichzelf tijdens en na het leven in deze geloofsgemeenschap heeft ze de biografische roman Een briefje uit de hemel geschreven.  De Kring, zoals de geloofsgemeenschap heet, is een afsplitsing van een kerk. Jojo, de leider van de Kring, is weggegaan bij de kerk omdat haar daar onrecht is aangedaan (wat is onduidelijk) en een aantal anderen hebben zich bij haar aangesloten. Ze geloven niet in een kerngezin en de kinderen vallen dus niet zozeer onder de verantwoordelijkheid van de ouders, maar onder die van de hele Kring. Met een wit hart leven is een belangrijk doel en de opvoeding draait hier dan ook om. Met de hele groep gaan ze op vakantie, waarbij er leuke dingen georganiseerd worden, zoals muziekoptredens. Het leven in de Kring lijkt heel leuk en gezellig, maar er is een strak regime en Jojo bepaalt alles, maar dan ook alles voor de leden.  Het boek is opgedeeld in vier delen. Het eerste deel gaat over haar vroege kindertijd. Het tweede deel, dat veruit het grootste deel van het boek vormt (163 bladzijden van in totaal 284 bladzijden), loopt vanaf haar tienerjaren tot aan het uiteenvallen van de geloofsgemeenschap. In het derde deel is Francisca erg bezig met de verwerking, zo begint zij nu ook kritische gesprekken met haar ouders te voeren over hoe het leven in de geloofsgemeenschap was. In het vierde en kortste deel rond zij haar zoektocht en daarmee ook haar verhaal af.  Het eerste deel is niet zo lang, maar dat is ook niet zo gek omdat het om haar vroege kindertijd gaat en ze hier waarschijnlijk dus ook niet zo veel meer van kan herinneren. Uit de herinneringen die ze in dit gedeelte met de lezer deelt, krijgen we wel een aardige indruk. Er wordt veel gepraat met de kinderen, waarbij verwacht wordt dat ze open en oprecht zijn. Op elk slakje wordt zout gelegd en elk misgrijp wordt meteen afgestraft, vaak op een manier die overtrokken overkomt. Zo zit Francisca op vakantie nog op bed te spelen, terwijl ze eigenlijk moet slapen. Als dat ontdekt wordt, wordt ze in een kast opgesloten. De toon is gezet: De volwassenen gaan lang niet altijd even pedagogisch verantwoord met de kinderen om. En dat is zacht uitgedrukt. Mishandeling komt voor, zowel lichamelijk als op emotioneel gebied. De kinderen mogen bijvoorbeeld ook niet echt kind zijn, er wordt van ze verwacht dat ze altijd goed en blij zijn, wat je natuurlijk van geen mens kan verwachten. Als ze dan weer even bij hun ouders zijn, gaat dat vaak mis:  “Het is net alsof we even moeten afreageren dat we ons zolang goed hebben gehouden” (blz 53).  De zinnen zijn kort en eenvoudig. Dit taalgebruik past goed bij het vertelperspectief van de jonge Francisca. Dit taalgebruik blijft echter vrij lang zo, terwijl Francisca (nu Franny genoemd, want dat heeft de leider bepaald) inmiddels al volwassen is. Door het taalgebruik komt het hoofdpersonage nog erg jong over en daardoor is het even een verrassing te lezen dat ze ineens een stuk ouder is. In het tweede deel gaat dit ook erg snel. In het eerste hoofdstuk van dit deel zit Franny net in de brugklas, aan het einde van dit deel is ze bijna 29. Niet alle jaren zijn dus volledig beschreven, maar er is een keuze gemaakt voor een aantal herinneringen door de jaren heen. Toch doet het verhaal daardoor niet fragmentarisch aan. Dat komt vooral doordat de beleving van de gebeurtenissen consistent is.  Francisca ervaart de verschillen tussen het leven in de Kring en het leven daarbuiten. Zeker als ze ouder wordt, is het niet altijd gemakkelijk voor haar om die levens met elkaar te verenigen. Daarnaast krijgt ze binnen de Kring vaak het gevoel dat ze het nooit goed genoeg kan doen. Jojo stippelt haar toekomst uit: welke opleiding ze gaat doen, met wie ze zich verlooft, welk huis ze koopt. Zelf heeft ze dus geen enkele regie over haar leven. De invloed die dit op haar heeft, zowel op het moment dat dit alles gebeurt als in de nasleep van het leven na de Kring, wordt pijnlijk duidelijk.  Francisca laat zien hoe sterk en dapper ze is door haar verhaal als een roman uit te geven. Het is een aangrijpend boek geworden waarin de lezer mee kan voelen met hoe het leven in de Kring was en wat dit met een kind doet."
"0","Soms kijk je zolang uit naar een boek, dat het alleen maar tegen kan vallen. Dat denk ik in ieder geval wat er gebeurd is met De Indringer. Wat een ongelooflijk tegenvallend boek! Op basis van de voorkant had ik echt een beklemmend verhaal verwacht waarbij een kind in gevaar was. Ik had tranen verwacht of in ieder geval een gevoel van betrokkenheid bij het verhaal. Ik heb me er echter alleen maar doorheen geworsteld. Ik kon alleen maar denken aan al die leukere boeken die nog op me liggen te wachten. Jammer."
"1","Een bijzonder boek dat je inzicht geeft in hoe jouw levenspad zich vormt, aan de hand van verhalen uit films, sprookjes en mythes. Herkenbaar geschreven, met mooie anekdotes van vrouwen zoals jij en ik. Met opdrachten om zelf aan het werk te gaan jouw eigen levensverhaal te ontdekken. Ik heb vooral genoten van de krachtige metaforen, zoals deze: ‘de prins op het witte paard is vast een knappe vent,maar als de heldin zich wil ontwikkelen zal ze zelf de leidsels in handen moeten nemen in plaats van achterop het paard te gaan zitten, anders komt ze in zijn verhaal terecht in plaats van haar eigen verhaal te leven’. Waarbij de prins symbool staat voor de buitenwereld in zijn geheel. En ook mooi hoe ‘de put’ wordt omschreven: een toestand van het ontmoeten en beleven van jouw schaduwkant, om hier lering uit te trekken en verder te kunnen. Waarbij Edith ook aangeeft het dat het zinvol kan zijn een coach te betrekken om deze schaduwkanten te belichten, om oude troep die je al lang mee torst op te ruimen en zo ruimte te kunnen maken om jouw verwaarloosde delen (angsten maar ook talenten) om erkenning te vragen. Een periode die vooral vraagt om geduldig graafwerk. De put kan soms heel diep zijn en de wanden glibberig’. Zo waar! Als coach een boek wat ik zeer zeker zal gebruiken in mijn praktijk! Dank je wel Edith!"
"0","Ik heb het boek net uit...Het is verschrikkelijk wat ze heeft meegemaakt...Maar ik vind het boek wat langdradig..."
"1","De spanning à la Unni Lindell wordt geleidelijk opgebouwd. Het verhaal blijft onvoorspelbaar. Je wilt verder lezen tot het boek uit is. Een zeer goed debuut van dit schrijversduo. Ik wil zeker nog meer van hen gaan lezen."
"0","Bij een aanval op een Britse militaire basis in Afghanistan slaagt sergeant Tom Buckingham erin erger te voorkomen. Tom weet wie de medeplichtige in deze aanval is maar wordt hierin niet gevolgd door zijn oversten en uiteindelijk wordt hij als zondebok terug naar Groot Brittanië gestuurd. Bij zijn terugkomst staat het land op kop door een opeenvolging van rellen ten gevolge van de dood van een gerespecteerde allochtoon. Tom wordt gecontacteerd door de rijke Vernon Rolt die belangrijke plannen met hem heeft binnen zijn organisatie. MI5 ziet in Tom echter ook een bondgenoot en Tom zal dus moeten beslissen voor welk kamp hij kiest.  Ik vond het verhaal goed beginnen met eerst een scene die de oorsprong van de rellen in Londen verduidelijkt gevolgd door de aanval op Camp Bastion. Daarna wordt het verhaal echter geleidelijk aan ongeloofwaardiger. De verhaallijn van Tom blijft over het algemeen wel interessant en bevat veel spanning en actie (maar is ook niet altijd even geloofwaardig). De verhaallijn van de jonge Sam is daarentegen een pak minder interessant en mist geloofwaardigheid. Het personage evolueert van een positief ingestelde hoog opgeleide autochtoon die van Groot Brittanië houdt naar een moslimextremist. In werkelijkheid is dergelijke evolutie misschien mogelijk, maar de snelheid waarmee dit gebeurt lijkt mij ongeloofwaardig. Zeker omdat Sam, zoals in het boek verduidelijkt wordt, er zijn hele leven bewust voor heeft gekozen om zich te associëren met de juiste mensen om zichzelf zo een goede toekomst te voorzien. Dit voornemen, waar hij zijn hele leven rond heeft opgebouwd, laat hij vlug varen voor een vrouw waarvan duidelijk is dat ze hem bespeelt. Hij laat zich al te makkelijk misbruiken, niet enkel door zijn “geliefde”, maar ook door de politieke partij waarvoor hij gaat werken. Het komt allemaal wat onrealistisch en geforceerd over. De uiteindelijk finale is vrij kort en gedaan voor je er erg in hebt. Op dat moment blijkt ook dat het geen afgesloten verhaal is en dat je dus het vervolg zal moeten lezen om de afloop te kennen. Dit in combinatie met het einde kan toch wel aanzien worden als een anti-climax.  Conclusie: een leuke leesbeurt maar zeker geen hoogvlieger. Ik pas voor het vervolg."
"1","John Carreyrou is een onderzoeksjournalist die sinds 1999 bij The Wall Street Journal werkt. Tweemaal won hij de Pulitzer Prize met een team van Wall Street Journal verslaggevers: in 2003 voor een reeks verhalen die bedrijfsschandalen in Amerika blootlegden en in 2015 voor 'Medicare Unmasked', dat de Amerikaanse regering in 2014 dwong om belangrijke Medicare-gegevens vrij te geven die al tientallen jaren geheim werden gehouden. In 'Medicare Unmasked' stelden de journalisten misbruik aan de kaak dat belastingbetalers miljarden dollars gekost had. Eind 2015 begon Carreyrou met een reeks onderzoeksartikelen over Theranos, opgericht door Elizabeth Holmes, dat uitmondde in zijn boek Bloedfraude. Het kostte hem bijna drie jaar om de waarheid over de handelwijze van het bedrijf boven tafel te krijgen.    In Bloedfraude beschrijft John Carreyrou de opkomst en ondergang van Theranos. In 2004 startte Elizabeth Holmes dit bedrijf in Silicon Valley. Ze was een charismatische twintiger die een blauwe maandag aan de befaamde Stanford University had gestudeerd. Ze kreeg het voor elkaar om honderden miljoenen dollars durfkapitaal bij elkaar te harken en een bedrijf op te zetten dat op zijn hoogtepunt zo'n negen miljard dollar waard was. Oud-ministers als Henry Kissinger, George Schulz en James Mattis wist ze in haar Raad van Bestuur zitting te laten nemen.    Holmes had stage gelopen bij een instituut in Singapore waar bloed getest werd op de aanwezigheid van het SARS-virus. Toen zij aan de Stanford University studeerde, bedacht ze een technologie die het mogelijk zou moeten maken om uit enkele uit de vinger afgenomen bloeddruppels honderden tests op medische aandoeningen uit te voeren. Voor patiënten zou dit een aanmerkelijke vooruitgang betekenen, want het met een naald afnemen van het bloed uit een ader zou dan passé zijn. Het probleem was echter dat het de wetenschappers en technici bij Theranos niet lukte om met hun technologie tot betrouwbare resultaten te komen.    Rechterhand van Holmes was de twintig jaar oudere Sunny Balwani, met wie zij tevens het bed deelde. Iets wat ongepast was en waarvan de Raad van Bestuur geen weet had. Balwani wist niets van wetenschap, hij speelde Chief Financial Officer als opvolger van een echte deskundige op dit gebied die ontslagen was omdat hij de eerlijkheid van het bedrijf in twijfel trok. Balwani ontsloeg bij de vleet mensen die kritiek hadden op de gang van zaken binnen het bedrijf en presenteerde cijfers met hoge verwachtingen over toekomstige rendementen die nergens op gebaseerd waren. Mede hierdoor en door het overtuigende optreden van Holmes wist het tweetal honderden miljoenen dollars bij investeerders op te halen. Pikant daarbij is dat Carreyrou onthult dat Rupert Murdoch, eigenaar van de Wall Street Journal en dus Carreyrou's hoogste baas 125 miljoen dollar in Theranos geïnvesteerd had, een bedrag dat korte tijd later verdampt was door Carreyrou's toedoen.    Carreyrou beschrijft chronologisch en zeer gedetailleerd het wel en wee rond Theranos. Hij doet dit in de derde persoon tot op het moment dat hij persoonlijk als journalist betrokken raakt. Boeiend verwoordt hij de gebeurtenissen, waarbij hij deze goed documenteert. De eerste helft van het boek bevat veel informatie over het testen van bloed, waarbij vele personen worden genoemd die op enigerlei wijze een rol speelden. In een groot aantal gevallen gaat het om mensen die ontevreden waren over de gang van zaken, omdat er van alles gebeurde wat niet in de haak was: van het manipuleren van gegevens tot het niet volgen van verplichte laboratoriumregels. De tweede helft van het boek is vooral drama, het leest als een boek van John Grisham, compleet met de inzet van privé-detectives en dure advocaten. Ook vanuit ethisch oogpunt is het een echte 'pageturner', want als lezer denk je steeds: wie krijgt nu eindelijk eens het besef dat hieraan iets gedaan moet worden? Vooral ook omdat het gaat om gezondheidszorg, waarin foute laboratoriumgegevens directe invloed kunnen hebben op de levens van patiënten. Zo is er een voorbeeld waarbij iemand voor meer dan 3.000 dollar onnodig aan medische tests uitgeeft als gevolg van een foute diagnose die door Theranos werd aangeleverd, terwijl dit ook nog eens gepaard gaat met zorgen voor de patiënt vanwege zijn vermeende ziekte.    Het is nauwelijks te bevatten dat dit een waargebeurd verhaal is en geen fictie. Het boek leest als een spannende thriller. Het is een meeslepend verhaal over intriges, misleiding, leugens en fraude. Alles bij elkaar is het een geweldig staaltje onderzoeksjournalistiek verwerkt in een fascinerend boek. Het is dan ook niet verwonderlijk dat het boek verfilmd wordt, waarbij Jennifer Lawrence Elizabeth Holmes speelt en Adam McKay van The Big Short regisseur is."
"0","Het is zo treurig dat in het tijdperk waarin iedereen (in de vrije wereld althans) uitstekend geëquipeerd is om de juistheid of onbetwistbaarheid van elke stelling, elke bewering zelf na te gaan, vrijwel niemand de moeite neemt om het te doen. Het kritisch vermogen ontbreekt kennelijk volkomen. Een paar muiskliks en je duikt in gedigitaliseerde archieven, bekijkt ebook versies van alle mogelijke studies, leest recensies van alle internationale dagbladen etc etc. Zelfs degenen die ervoor betaald worden, journalisten, recensenten, laten het meestal en merendeels afweten. De echt kritische lezer is een witte raaf.  Zo kan het gebeuren dat er in een boek alom internationaal geprezen wordt en zelfs de belangrijkste literaire prijs van Frankrijk wint, aantoonbare onzin wordt verteld. En dat de auteur in een zegetocht langs alle belangrijke gedrukte media gaat en in interviews poseert als iemand die nieuwe feiten uit de meest stoffige archieven heeft opgedoken. Het gaat hier om het boek ’De orde van de dag’ van de Franse auteur Eric Vuillard, in 2018 in Nederlandse vertaling verschenen. Het is een boek over de gebeurtenissen rond de Anschluss, de Duitse annexatie van Oostenrijk in 1938.  De eerste twee zinnen van het boek hadden mij al moeten waarschuwen, maar ik dacht ’Laat ik deze ene keer nu eens niet elke mug die ik tegenkom gaan ziften’. Had ik het maar wel gedaan. ’De zon is een koude ster. Haar hart, ijsnaalden.’ De zon koud? Nou ja, dat is misschien de beleving van de waarnemer. Maar ijsnaalden in de heetste plaats van ons zonnestelsel? Kleinigheden lijken het. Maar in de rest van het boek neemt de auteur nog meer, veel kwalijker, loopjes met de waarheid.  Mijn alarmbellen gingen opnieuw af toen de auteur na het eerste, toegegeven erg beeldend geschreven hoofdstuk, een zeer polemische, moralistische toon begon aan te slaan alsof hij een persoonlijke vete met enkele van de personages (allemaal allang veroordeeld en dood en begraven) had uit te vechten. Een zeer subjectieve houding die een afgewogen beschrijving van de gebeurtenissen per definitie onmogelijk maakt. Dit kan niet goed zijn, dacht ik meteen. En het was ook niet goed. De auteur vliegt in dit boek door zijn politiek-moralistische vooringenomenheid herhaaldelijk volkomen uit de bocht.  Het boek is uitgebracht als een ’recit’. Geen roman en ook geen historische studie maar ’iets’ ertussen in. Een nieuw genre dat in Frankrijk erg populair schijnt te zijn. Maar meteen ook een heel problematisch genre want hoe weet je als lezer nu of wat je leest feit of fictie is? Van de auteur komen we desgevraagd niet veel te weten. In interviews zegt hij nu eens dit dan weer dat en ontkomt zo telkens aan de schaarse kritische vragen die hem daarover gesteld worden. Hij zou maandenlang onderzoek hebben gedaan in de meeste stoffige archieven om vergeten maar veelzeggende details aan het licht te brengen, maar bronnen noemt hij niet. Hij zou maar weinig aan fictie hebben toegevoegd. Maar het boek bevat geen enkele verantwoording. Hij staaft zijn beweringen niet en dus moet de lezer zelf op onderzoek uit. Zo gezegd, zo gedaan.  De belangrijkste gebeurtenissen die Vuillard tot leven wekt, zijn:  • de ontmoeting tussen Hitler en de industriëlen in 1933 • de lunch tussen Chamberlain en co. en de Duitse ambassadeur Ribbentrop tijdens de Anschluss in 1938 • het verloop van de inval in Oostenrijk zelf.  De eerste gebeurtenis lijkt geheel overeenkomstig de overgeleverde documenten (dagboeken) beschreven te zijn. Maar de auteur kan het niet laten om in zijn (herhaaldelijk geuite) vooringenomenheid tegen de Britse upperclass (zonder bron) te vermelden dat Ribbentrop tijdens zijn verblijf in het Verenigd Koninkrijk een huis huurde van uitgerekend Chamberlain. Volgens Vuillard is dit een door de geschiedschrijvers (bewust!) genegeerd detail dat hij nu eindelijk aan het licht brengt. De auteur insinueert vervolgens dat Chamberlains slappe houding ten opzichte van de nazi’s voortkwam uit een sympathie voor of zelfs vriendschap met Ribbentrop. Vijf minuten zoekwerk en een paar muisklikken leidden mij tot de website van de Conservatieve Partij van Engeland, waar hun officiële geschiedschrijver Lord Lexden in een notitie van 2015 melding maakt van het feit dat Ribbentrop inderdaad een huis van Chamberlain huurde (zie https://www.alistairlexden.org.uk/news/alistair-lexden-reveals-dark-secret-famous-london-square). Dat klopt dus. Maar, zegt Lord Lexden erbij, dat werd Chamberlain hoogstwaarschijnlijk ingegeven door de ernstige geldnood waarin hij destijds verkeerde. Dat hij totaal geen sympathie voor Ribbentrop had, blijkt uit talrijke bronnen van getuigen waarin hij zich over de ambassadeur heeft uitgelaten. Niks geheim, opzettelijk onder het tapijt geveegd detail dus. Dat Ribbentrop zich bij de Britse bestuurdersklasse compleet onmogelijk had gemaakt, door zijn onwetendheid, blunders en onvoorstelbaar ondiplomatieke gedrag, is overal na te lezen. Waarom probeert Vuillard de lezer dan te misleiden? Het kan niet anders dan vooringenomenheid zijn: hij wil de Britse politici (die met zekerheid grote fouten hebben begaan), vertegenwoordigers van de upper class, zo zwart mogelijk afschilderen. Vuillards versie van het verhaal is onjuist en ingegeven door politiek-moralistische motieven.  In de beschrijving van de lunch tussen Ribbentrop en Chamberlain en co. doet Vuillard er nog een schepje bovenop. In een interview zegt de auteur dat het hem na herhaaldelijk herlezen van de memoires van Churchill was opgevallen dat die lunch merkwaardig lang geduurd had. Zo was hij op het idee gekomen dat dat misschien wel door Ribbentrop veroorzaakt was. Als die nu eens wist wat er in het telegram stond dat tijdens de lunch aan Chamberlain overhandigd werd, namelijk dat de Duitsers Oostenrijk hadden geannexeerd? En als de Britten nu eens niet wisten dat Ribbentrop dat wist? Dan had de laatste de lunch misschien wel expres hebben gerekt om Chamberlain de mogelijkheid te ontnemen om direct overleg te plegen met zijn kabinet om althans iets te kunnen doen tegen de Duitse oorlogsdaad. Dat zou een hilarische scene opleveren, iets waar een fictieschrijver zijn vingers bij aflikt. Maar hoe zou Ribbentrop het hebben aangepakt? Vuillard verzint dat de ambassadeur ellenlang zou hebben uitgeweid over een Amerikaanse tennisspeler van die tijd en daarmee Chamberlain tot wanhoop had gedreven. Na vertrek zouden Ribbentrop en zijn vrouw in de dienstauto hartelijk hebben nagegniffeld om hun grap.  Jammer dat er niets van klopt. Vuillard geeft in een interview toe dat hij het verhaal over de tennisspeler heeft verzonnen maar zegt niets over zijn versie van de verdere gang van zaken. In Ian Kershaws ’Hitler - Nemesis’ is (met vermelding van verschillende bronnen!) te lezen dat Chamberlain Ribbentrop meteen na ontvangst van het telegram heeft ingelicht (want Ribbentrop wist van niets!) en ter verantwoording heeft geroepen. Waarom, alweer, vertelt Vuillard onzin? Misschien is de enige reden in dit geval dat hij zijn idee van de hilarische scene perse in het boek kwijt wilde. Hier had de romancier de overhand over de geschiedschrijver. Of heeft hij zelfs de meest voordehand liggende studies (Kershaw is de meest gezaghebbende historicus op dit gebied) niet hebben geraadpleegd? Het was voor mij maar een halfuurtje werk. Zoals Vuillard toegeeft, komt dit verhaal duidelijk uit Churchills memoires. Maar de tekst van Churchill bevat een bananenschil waarover Vuillard is uitgegleden. In de alinea voorafgaand aan de tekst over de lunch spreekt Churchill over de dag van de inval, 12 maart 1938, om daarna nauwelijks merkbaar terug te keren naar de dagen ervoor. Vuillard heeft hier overheen gelezen en plaatst de lunch daardoor op 12 maart, terwijl deze in werkelijkheid op 11 maart, de dag voor de inval plaatshad zoals alle andere bronnen vermelden. Bronnen die hij dus kennelijk niet heeft ingezien terwijl het juist de belangrijkste zijn. Als je de waarheid wil vertellen tenminste en dat zegt hij in interviews ook te doen, of zijn boek nu een récit is of niet.  Dan komende we bij de scene waarin Vuillard beschrijft hoe de Duitse inval helemaal vastloopt op de slechte en modderige wegen bij de grens. Zo vast, dat zelfs Hitler, die later is vertrokken, er niet langs kan. Als oplossing laden de Duitsers de krakkemikkige tanks dan maar op een trein die ze naar Wenen vervoert zodat ze toch aan de triomfparade kunnen deelnemen. Dit bijzondere voorval, dat schijnbaar nog niet eerder verteld is, wordt door alle journalisten die over het boek schrijven, aangehaald. Maar er is helemaal geen bewijs voor! Althans, Vuillard levert het niet (geen bronvermelding) en bij Kershaw en andere, wel serieus te nemen historici is er niets over te vinden. Ja, de inname liep veel vertraging op, maar dat kwam vooral door de massaal toegelopen bewoners die de Duitsers wilden verwelkomen. Vuillard zal dit verhaal toch niet echt uit zijn duim gezogen hebben, denk je dan. Dat kan toch niet waar zijn? Maar de manier waarmee deze auteur met de waarheid omgaat, zoals hiervoor beschreven, doet het ergste vrezen. Na wat langer speurwerk kwam ik erachter dat Vuillard ook hier uit de memoires van Churchill heeft geput. Niet bepaald een obscure bron dus. Churchill vertelt niet waar hij zijn kennis vandaan heeft maar zijn verhaal wordt punt voor punt weersproken door de ooggetuige Guderian, commandant van het Duitse leger in diens herinneringen. Deze komen des te geloofwaardiger over doordat hij ook de voor de Duitsers minder positieve gebeurtenissen vermeldt en Churchill in het algemeen hoog waardeert en als belangrijke bron erkent. Zo vertelt hij bijvoorbeeld dat het Duitse leger zo slecht voorbereid waren dat hij een Duitse generaal een Baedeker reisgids van Oostenrijk moest verstrekken bij gebrek aan een fatsoenlijke kaart. Een smeuïg detail dat Vuillard gemist heeft doordat hij ook deze voordehand liggende bron kennelijk niet heeft geraadpleegd.  Uiteraard mag een auteur van alles verzinnen, zolang hij fictie schrijft en duidelijk is over zijn bedoelingen. Maar Vuillard schippert tussen feit en fictie en laat doelbewust een mist hangen over de scheidslijn tussen beide. Dat is kwalijk. Op deze manier krijgt niet alleen fake news vrij spel, maar nu dus ook fake history. En zoals ik in het begin al schreef, deze valse beschrijving van een periode uit geschiedenis (hoe belangrijk en ernstig ook) wordt bejubeld en op het schild gegeven. Met zijn boek won Vuillard de meest prestigieuze Franse literaire prijs, de Prix Goncourt. De recensies zijn bijna zonder uitzondering lovend, in Nederland, Duitsland, Groot-Brittanië en verder. The Guardian, Le Monde, Die Zeit: de recensenten slikken Vuillards verzinsels voor zoete koek en gaan er blind van uit dat de feiten in het boek waarheid zijn. We leven in vreemde, soms zelfs onvoorstelbare tijden.  Gelukkig heb ik toch een (één) witte raaf gevonden. In Le Figaro (01/12/2017) ontleedt Jean-Louis Thiériot de vooringenomen stellingname van Vuillard en maakt gehakt van een aantal van diens beweringen (andere dan die ik hier noem), als puur ingegeven door een politiek-moralistisch uitgangspunt: „Les préjugés de l'auteur, habités de la doxa marxiste, donnent de l'histoire une vision biaisée, en tout cas partielle et partiale, très éloignée de la complexité tragique de ces années décisives.” Vuillard haalt steeds geschiedenis en moraliteit door elkaar en verzwakt daarmee de zeggingskracht van zijn boek: „Confondant constamment histoire et morale, L'Ordre du jour n'a pas la force des écrits de guerre d'un Malaparte dans La Peau ou dans Kaputt.” De manier waarop Vuillard de Oostenrijkse figuur van Schussnig in bijna bijbelse bewoordingen vervloekt, is bijna genant: „Mais l'héroïsme, réclamé par un écrivain grimé en procureur à quatre-vingts ans de distance a quelque chose de dissonant, surtout s'il s'appuie sur une histoire partiellement travestie.”  Eric Vuillard poseert als een historicus die zelfs de diepst weggeborgen bronnen heeft geraadpleegd en daaruit lang vergeten feiten tevoorschijn heeft getoverd. Oké, soms heeft hij er wat bij moeten verzinnen, dat geeft hij toe. Zijn boek is geen geschiedkundige studie tenslotte! Maar bijna alles is overeenkomstige de werkelijkheid, beweert hij en als journalisten de meest pregnante ’nieuwe feiten’ uit zijn boek aanhalen, spreekt hij ze niet tegen. Door de streng-moralistische toon die hij in het boek aanslaat, wekt hij nog sterker de indruk dat wat hij schrijft waar is. Want waarom zou je je opwinden over een verzinsel, je eigen verzinsel op de koop toe? Jammer genoeg klopt er veel niet. Nog spijtiger is het dat de meeste lezers en journalisten het niet doorhebben, bedwelmd door het beeldende, soepele literaire proza van de schrijver en een gebrek aan kritisch vermogen.  Het thema van het boek is (volgens de auteur) dat bluf de wereld regeert. Eindelijk toch nog een waarheid, waarvan de schrijver met zijn eigen boek helaas een bitter bewijs levert."
"1","Een prachtig literair kunststukje over een onmogelijke liefde tussen een maagdelijk teruggetrokken letterenprofessor op leeftijd en een jeugdige cyberbabe.  De aardse directe oneliners van Peachez wisselen zich af met wollige en van latijn doordrenkte volzinnen en gedachten van Proffie.  Ik heb genoten van de raak geformuleerde filosofieën, die ik hier helaas niet uit de doeken kan doen."
"0","IJsland heeft een aantrekkingskracht op me. Ik heb met veel plezier de thrillers van Arnuldur Indridason gelezen. Daarom had ik veel zin in dit boek. Helaas heeft het boek geen onuitwisbare indruk op me gemaakt. Het verhaal ontwikkelt zich traag. De karakter blijven vlak. De schrijfstijl is een beetje saai.  Ik vind wel dat de afwisseling van de verhalen op het schip en het onderzoek naderhand op IJsland creatief is. Erg IJslands vind ik de sfeer niet. Behalve de heerlijk typisch IJslandse namen.  Ik moet toegevend at ik geen hartstochtelijk thriller-lezer ben. Ik heb uit de andere reacties begrepen dat de meeste lezers dit ook geen geweldige thriller vinden."
"1","Een heerlijk lugubere thriller,heb er erg van genoten!"
"0","Een grote tegenvaller na In de ban van mijn vader dat ik eerder las. Het blijft volkomen onduidelijk wat er nu precies mis is in de verhouding tussen vader en zoon. De zoon is een lethargische nietsnut: niet iemand waarmee je je gemakkelijk identificeert."
"1","Ik vind Joe Speedboot een schitterend boek, het is prachtig opgebouwd en met veel humor omlijst.  Het kansloze leven van Fransje Hermans, diens gehandicapte leven kleur krijgt als Joe Speedboot zijn leven binnen dringt.  Alles in deze fase (zijn opkomende jeugd naar volwassenheid) heeft hij direct of indirect aan Joe te danken, zijn vrienden en later ook zijn (en ook allemans) vriendin PJ, alles wat het leven waard maakt om te leven. En niet vergeten het succes wat Joe hem bezorgde door samen met hem op pad te gaan de wereld in om zich te meten met iets wat hij door de handicap heeft ontwikkeld, en wat door Joe (hij wordt zijn manager)slim is uitgebuit voor hun 2-en en later ook PJ.  Ik had veel gehoord over het boek (ook minder lovende dingen)maar ik ben het alleen met de lovende zaken eens.  TOPKLASSE"
"0","Dit boek is volledig op de automatische piloot geschreven. Als strandlectuur is het nog net te pruimen, maar daar blijft het dan ook bij."
"1","Wolvenvuur is het tweede deel van Droomwandelaar. In deel 1 was Thora, de oudste dochter van Ivar samen met haar vader gevangen in de bergen van het Noorden. Haar zus Finna ging haar zoeken en bleek over spciale gave te beschikken, zoals de Aurora. Nu is Finna vertrokken naar een Keltisch eiland en Thora probeert een nieuw leven op te bouwen in Tyrgard. Maar er gebeuren vreemde dingen en de trollen roeren zich opnieuw. Het mysterieuze rendiervolk waarschuwt voor de vrouw van ijs. Thora raakt verwikkelt in een relatie met iemand van dat volk en reist mee. Ze vindt een wolvenwelpje waarmee ze via gedachten contact heeft. Dan blijkt dat Finna spoorloos is verdwenen. Thora moet haar angsten opzij zetten en komt erachter dat zij ook een speciale gave bezit, al is die anders dan bij Finna. Zal zij nu op haar beurt Finna kunnen redden? Dit boek is een mooi vervolg op Aurora, een prachtig fanatsy verhaal dat zich afspeelt in het Noorden, bij de Vikingen en waarin verschillende overleveringen uit de Edda zijn verwerkt. Ik raad dit tweeluik aan, het is geschikt voor 15+ en ouder."
"0","Voor de Hebban leesclub mocht ik meelezen in het boek Onvindbaar van Laura McHugh. Op de kaft staat ‘Laura McHugh wil je niet missen!’ Karin Slaughter, en op de achterkant heeft Ruth Ware geschreven ‘Slim en ijzingwekkend. Wat een ontknoping!’ Dit was dus echt een thriller die ik moest lezen! Maar wat ben ik teleurgesteld……. Het verhaal is op zich mooi geschreven. Erg beeldend, je waant je zo in Keokuk, de geboorteplaats van de hoofdrolspeelster Arden. Twintig jaar geleden heeft zij gezien hoe haar jonge tweelingzusjes werden ontvoerd, en daarna spoorloos verdwenen. Deze gebeurtenis heeft er voor gezorgd dat Arden haar leven nog steeds niet goed op de rails heeft, ze heeft de verdwijning nooit los kunnen laten. Nu haar vader overleden is, krijgt zij te horen dat ze het familiehuis heeft geërfd, en besluit ze terug te keren om de waarheid te achterhalen. Op zich heeft het een goede basis om een fijne thriller te worden, maar de schrijfstijl is voor mij veel meer een roman, en die lees ik niet. Ik ben van de thrillers, en dus was dit voor mij persoonlijk een heel erg grote tegenvaller. Ook is het verhaal erg warrig. Op de achterkant staat bij voorbeeld dat Arden 10 jaar was toen de tweeling verdween, maar op het einde van het boek was ze ineens 8 jaar. En zo staan er nog veel meer fouten in. Heel erg verwarrend en irritant. Daarom krijgt dit boek van mij dan ook maar twee sterren, en die zijn voor de beeldende schrijfstijl, want dat is het enige dat ik wel mooi vond aan dit boek."
"1","Kai  Kai is het tweede deel van de WWW-serie. Dit boek gaat over Kai en zijn buurmeisje Stella. Het verhaal is vlot geschreven en zorgt er dan ook voor dat je door wilt blijven lezen. Buiten dat het een erotische roman is zit er ook een vleugje spanning in wat net dat beetje extra geeft aan het verhaal. Doordat de schrijfster ook terug gaat in de tijd geeft het het boek de extra diepgang die een verhaal nodig heeft. Hierdoor leer je de achtergrond en de basis van de vriendschap tussen Stella en Kai goed kennen. Het is een verhaal die smaakt naar meer. Er volgen nog twee delen in de serie en ik ben persoonlijk dan ook erg benieuwd naar de andere verhaallijnen.  Het enige nadeel aan de papieren versie is dat het papier bijna maagdelijk wit is, en dus ook erg besmettelijk en in een bepaald licht (zon) bijna pijnlijk is om te lezen. Deze serie is leuk om te lezen een heerlijke feelgood met de nodige erotiek en het spannende sausje van een spannend boek."
"0","Vergeet “Vergeet de meisjes” tenzij je moeite hebt om in slaap te vallen. Tergend langzaam en waarom makkelijk als je het ingewikkeld kunt maken? Verhaallijnen binnen de dialogen om de verhaallijnen van het boek te reflecteren. Het gaat over onderlinge relaties, liefde en vriendschap. Wanneer je de eerste helft van het boek hebt doorgeworsteld komt er eindelijk wat vaart in, maar daar staat tegenover dat het meteen duidelijk is hoe de vork in de steel zit en is het eigenlijk nutteloos verder te lezen. Wanneer je dan eindelijk bij de ontknoping komt gaat het verhaal nog even verder om uit te leggen wat je zelf al halverwege hebt uitgevonden. Waar gaat het over? Een Amerikaanse journalist komt naar Nederland om een schrijfster, die over haar hoogtepunt lijkt te zijn, en die een bijzondere relatie met haar huisgenote heeft te interviewen. Het verhaal op zich heeft potentie maar is nu weggezet als een mislukte Misery."
"1","Originaliteit in YA boeken is moeilijk te vinden, maar Peadar O'Guilin is er redelijk goed in geslaagd om een eigen stem te vinden. Er zijn Hunger Games gelijkenissen te vinden, maar grotendeels is het van begin tot eind een spannend boek met gruwelijke gebeurtenissen.  Ik vond het heel goed dat we de Calls van meerdere personen konden meemaken. Ik had verwacht dat we echt alleen de hoofdpersoon, Nessa, zouden volgen, maar dat was niet zo. Soms wist je al of iemand het ging overleven of niet door een vooruitwijzing van de schrijver, wat soms de spanning iets wegnam. Maar toch bleven het een goed geschreven scènes waarbij ik haast letterlijk op het randje van mijn stoel zat.  De schrijver schuwt dus niet van horror, wat verfrissend is in het YA genre waar maar al te vaak over geweld en ellende wordt gezweefd zonder het onderwerp echt goed aan te snijden. De Ierse folklore was ook een origineel element dat zich goed leende voor dit horror verhaal.  Een minpunt vond ik het overmatige gebruik van uitroeptekens. Klinkt misschien raar, maar voor mij komt het vreemd en kinderlijk over als er een uitroepteken wordt gebruikt buiten dialogen om. Dit verwarde me ietqat en bracht me soms uit het verhaal.  Verder vond ik het jammer dat er niet meer diepgang was. We volgen Nessa die veel doormaakt en ook (positief) verandert, maar over het algemeen krijgen we slechts een glimps van dit apocalyptische Ierland. We zien alleen echt de school waar Nessa verblijft en krijgen niet veel mee over wat er in de rest van Ierland gebeurt. Hoe de mensen precies leven. Welke banen ze hebben, enzovoort. Het boek bleef kleinschalig bij Nessa en ik had graag een wat ruimere blik gezien.  Al met al was het een goed YA horror boek met originele elementen en gedurfde beschrijvingen van gruwelijke gebeurtenissen, al bleef het te kleinschalig voor mij."
"0","Dit boek hebben AngeLuna en ik inderdaad samen gelezen en ook ik ben er niet tevreden over. In principe had ik het zo uit, dus leesbaar was het wel. Maar de inhoud is echt op alle fronten gruwelijk. Ik snap niet dat zoiets uitgegeven is. Er staat niks in waarvan ik zou kunnen denken dat iemand het zou willen weten. Het gaat alleen over drinken en zijn waanideeën. Zonde van mijn tijd."
"1","In dit fantastische deel word je meteen meegenomen in de spanning van het nieuwe avontuur. Die gedurende het gehele verhaal vastgehouden wordt en langzaam verder opbouwt. Het gaat in dit deel van de serie om Clayton en Monet. Twee mensen met een verleden. Doordat het in het eerste hoofdstuk spannend werd gehouden. Wil je gewoon weten hoe het tussen deze twee gaat aflopen. Doordat het in het eerste hoofdstuk spannend werd gehouden en dankzij de plottwisten, wil je gewoon weten hoe het afloopt tussen de twee. Dit verhaal houdt je aandacht vast. Je wilt het liefste het boek in 1 keer uitlezen. In dit deel van de serie zijn alle yoga termen tot het minimum gebracht. De eerdere genoemden personages van de andere delen, komen in dit deel zeker voorbij maar meer op de achtergrond. Dit is een verhaal zonder al te veel yoga termen, relax om te lezen. Alleen ik vond het einde van het verhaal beetje abrupt neergezet. Daarentegen is de epiloog heel erg mooi neergezet."
"0","Het was mijn eerste boek dat ik las van hun, maar het kon me niet bekoren. Het leest, maar voor de rest. Eerlijk gezegd, er zijn slechtere boeken, want ik heb het boek uitgelezen, maar het gaat heel traag vooruit. Het boek kan in minder pagina's geschreven worden en dan ben je nog volledig met het verhaal mee. Ik denk dat het mijn eerste en tevens laatste boek zal zijn van hun."
"1","Wat een aangrijpend verhaal, je leeft helemaal mee met Mara. In vroegere tijden ging het zo dat je als aanstaande ongehuwde moeder werd weggestuurd door schaamte voor de omgeving. Het zou een waargebeurd verhaal kunnen zijn en zo lees je het ook. Gelukkig heeft Mara haar kind teruggehaald, nadat ze meer voor haar zelf opkwam. Een verhaal wat leest als een trein en waar je doorheen vliegt. Ik moet het nog even laten bezinken. Een aanrader!"
"0","Sorry. Ik kan echter niet zo positief zijn. Ik heb mij echter door het boek moeten worstelen. Hij schrijft zeker met kennis van zaken maar daarvoor heeft hij zijn(vermoedelijk) medewerkers. Ja het is spannend maar daar is ook alles met gezegd. Na enkele hoofdstukken is het verhaal voorspelbaar. De Russen zijn de slechte en wij Amerikanen kunnen alles. Het verhaal gaat erin als een ijs gekoelde Stolichaya - martini(Kirkus Reviewe). Sorry, niet bij mij."
"1","Josip Tudjman is conducteur en machinist van de honderd jaar oude kabelspoorbaan in een havenstadje in het Kroatische deel van Joegoslavië. Iedere dag tuft hij, bij gebrek aan passagiers, één keer naar de top van de berg waar hij zijn lunchpauze aan de voet van een heldenmonument doorbrengt. Josip heeft een ongelukkig huwelijk met Ljubica. Samen hebben zij een geestelijk gehandicapte dochter, Katarina. Sinds kort heeft Josip een affaire met Jana uit Zagreb, een dame waarbij hij ware liefde ervaart.  Andrej Rubinić is postbode en amateurfotograaf. De vrijgezel heeft voornamelijk ‘contact’ met de buitenwereld door brieven open te stomen en te lezen wat de mensen zoal uitspoken. Daarbij drukt hij nogal eens geld achterover dat argeloze mensen naar hun geliefden sturen. Als hij een brief onder nummer ontwaart, weet hij dat er sprake moet zijn van een contactadvertentie. Het blijkt een brief voor Tudjman te zijn, nota bene een getrouwde man! Daarop besluit Andrej Tudjmans gangen na te gaan. Hij slaagt er in het verliefde stel in scabreuze posities te fotograferen. Vervolgens gaat hij Josip anoniem afpersen.  Als Andrej op een zaterdagmiddag wordt aangereden, vlak voor het terras waar Josip en diens vrienden een biertje drinken, redden Josip en zijn zwager Mario het leven van de postbode. Terwijl deze in het ziekenhuis herstellende is, nemen Josip en zijn vrienden de taken van de postbode waar. Dan ontdekt Josip aan de hand van nooit bestelde post de diefstal die Andrej regelmatig pleegt. Aangezien hij nauwelijks meer kan voldoen aan de eisen van zijn afperser, besluit Josip de postbode te gaan chanteren met de verworden kennis, hoezeer hem dat ook tegen de borst stuit.  Tegen wil en dank raken de beide mannen bevriend. Beiden denken door een derde te worden afgeperst. Zo stippelt Josip een plan uit om de chanteur te kunnen ontmaskeren, maar hij blijkt de verkeerde te pakken te hebben. Maandenlang gaat de afpersing door, waarbij de een evenveel van de ander verlangt als de som die hij zelf dient te betalen. En juist als deze hilarische situatie bijna onontkoombaar voor allen duidelijk zal worden, breekt de Balkanoorlog uit.  ‘De pelikaan’ is een heerlijk boek, geschreven tegen de achtergrond van een voormalig Joegoslavisch plaatsje. De sfeer die Driessen schetst plaatst de lezer tussen de mensen aldaar, met al hun eenvoudige verlangens en tekortkomingen."
"0","Het zal ongetwijfeld waar zijn dat de schrijfster zoveel research heeft gedaan, maar het komt dit boek niet ten goede. Ongeloofwaardige ontwikkelingen in een zeer kort tijdsbestek, zeer grote toevallighedenen da moet er ook nog een psychologisch sausje overheen gegoten worden. Wat jammer, was De reünie de moeite waard, Schaduwzuster al beduidend minder, dit boek is echt van een treurig niveau. Eigenlijk zie je dezelfde ontwikkeling als bij Saskia Noort, die ook steeds beroerdere boeken aflevert. De verkoopcijfers zijn namelijk belangrijker dan de kwaliteit. En uitgevers: stop alstublieft met die belachelijke kwalificatie literaire thriller. Het boek heeft nog literaire, noch thrillerkwaliteiten. Heel jammer."
"1","Deel 3 van een fantastische serie. Na het lezen van deel 1 ben je definitief zeker verkocht en wil je alleen maar meer! Wachten op een volgend deel, duurt altijd te lang, maar was ook voor deel 3 weer zeer zeker de moeite waard. Ook dit deel heeft weer de juiste combinatie van magie, spanning, humor, vriendschap en liefde.  Het verhaal blijft van begin tot eind zijn vaart behouden, Geen saaie stukken waar je moeilijk doorheen kunt komen, het gaat in dezelfde vaart door zonder dat je het gevoel krijgt dat je bepaalde stukken zou willen overslaan om maar verder te kunnen lezen. Sterker nog; je moet jezelf gewoon dwingen om het opzij te kunnen leggen!  Het enige nadeel? Dat je er zo doorheen bent! Niet omdat het boek te dun is, maar het verhaal te leuk. Eenmaal in het verhaal, kom je er niet meer uit en ga je in 1 ruk door. Uiteindelijk blijf je hunkerend achter naar het volgende deel. De schrijfster van deze serie zorgt er voor dat je even alles om je heen kunt vergeten en bijna weer in magie gaat geloven, dat je zou willen dat er echt een magisch eiland bestaat in de ""gewone"" wereld, dat je op zoek gaat naar een geheime doorgang in het park waar je altijd met je hondje loopt, dat je toch voor de zekerheid ff checkt of er toch niet stiekem een zesde vinger met magische stralen aan je hand zit, dat je dus even lekker kunt wegdromen.  Nog niet bekend met Jeremy Jago en zijn vrienden? Jammer want daar mis je een heleboel aan! Dit is een no brainer, niet denken, gewoon doen!!!"
"0","Na een veelbelovende aanbeveling in het boeken programma van Matthijs van Nieuwkerk ben ik begonnen aan dit drieluik. Ik ben niet verder dan het eerste boek gekomen. Echt grappig is het niet, hooguit met veel fantasie bedacht. Het is meer een soort sprookje. Persoonlijk houd ik meer van sciencefiction fiction waarbij je denkt: dit zou ooit in de toekomst wel kunnen. Echter dit gaat alle fantasie te boven. Leuk, maar na één verhaal heb je genoeg."
"1","Gisteren las ik mijn tweede van Joël Dicker uit, getiteld ‘Het boek van de Baltimores’. Na zijn prachtige eerste boek ‘De waarheid achter de zaak Harry Quebert’ waren mijn verwachtingen hoog. En ik werd niet teleurgesteld! Wat zet Dicker zijn personages toch goed neer. Hij neemt de ruimte om de levensloop, gevoelens en beslissingen van elk personage te beschrijven en verklaren, waardoor je je als lezer goed kunt inleven in hen. Bij een enkeling had het van mij uitgebreider gemogen, maar ik snap ook dat je als schrijver ergens een grens moet stellen. Daarnaast blijft Dicker de lezer boeien door veel details achter te houden, maar deze gaandeweg het verhaal steeds meer prijs te geven. Ik houd van dat vleugje mysterie! Ondanks het feit dat Marcus Goldman ook in het tweede boek weer één van de hoofdpersonages was, verveelde de hoofdpersoon niet. Misschien heeft dit ook te maken met het feit dat het verhaal geen vervolg is op het eerste boek en ook op zichzelf staand kan worden gelezen. Dit boek heeft mij in elk geval de nodige uurtjes plezier op geleverd!"
"0","Het zal waarschijnlijk aan mij liggen. Maar dit is een moeilijk boek.De verhaallijnen en tijden lopen door mekaar. Er worden zoveel nieuwe ingewikkelde woorden gebruikt. Ik ga het toch maar houden met een spannend boek. Met een verhaal met wat spanning en verrassing. Dit boek ,de wreedheid ,is een roman ,meer voor echte letter eters."
"1","Bliss Edwards is bijna afgestudeerd en heeft ‘het’ als enige in haar vriendenkring nog niet gedaan. Ze vindt dat daar maar eens een eind aan moet komen en de simpelste methode lijkt haar een onenightstand. Dat blijkt nog niet zo eenvoudig. Eindelijk met een aantrekkelijke jongen in bed beland, raakt Bliss in paniek en gaat ze ervandoor. Alsof dat nog niet gênant genoeg is: als ze het lokaal van de nieuwe docent drama inloopt, herkent ze de man die ze acht uur eerder naakt achterliet in haar bed…  HAAAHAHHAHAHAHHHAHA. Dat was mijn eerste reactie toen het boek uit was en mijn lach galmt nóg na. Wat een geniaal awkward boek is dit! Ik heb zelden gehad dat ik echt moest lachen om hoe ongemakkelijk alles in het boek er aan toe ging.  Garrick, onze heerlijke Britse makker, DUIKT OVERAL OP. Het is echt geweldig. Nadat Bliss hem vlak voor haar eerste keer seks 'dumpt' om haar denkbeeldige kat te helpen, want dat moest écht precies op dat moment, is het een beetje awkward tussen haar en Garrick. Maar ach, wat maakt dat ook uit: ze zien elkaar toch nooit meer!  Tot..... Bliss de volgende dag naar school gaat en daar haar nieuwe leraar ziet staan: GARRICK. Echt géniaal ongemakkelijk. En vanaf dat moment is het echt een kettingreactie van awkward momenten met Garrick. Hij duikt werkelijk óveral op, zelfs als je hem echt niet op die plek verwacht. Het is geweldig.  Ik zou zeggen dat ik niets wil spoilen en dat je daarom vooral zelf dit boek moet kopen en lezen. Echt, doe het. Met Losing It is je hele dag weer goed en kun je écht heel smakelijk lachen!  De personages zijn leuk, het verhaal is leuk... Need I say more?  Ik geef het boek 4.5/5 sterren!  Ik ben erg benieuwd naar het vervolg, Faking it!  Titel | Losing It Ondertitel | Niet zo makkelijk als het lijkt Auteur | Cora Carmack Uitgeverij | Q Uitgegeven | juli 2015 Prijs | €15,00 ISBN | 9789021458724  Liefs,  Monica"
"0","Dit is niet het eerste boek dat ik las van Patricia Cornwell maar wel de slechtste. Het was zodanig saai dat ik me er heb doorgeworsteld enkel met de hoop dat het weer zou vlotten. Dit is echter nooit geberd. Het boek is zodanig vol van rond de pot draaiende, in het verleden grijpende, niets betekenende details dat het moeilijk wordt voor de lezer om de verhaallijn nog te volgen. Het maakt het ook dermate traag om dit nog een thriller te noemen want de spanning en het aangrijpende is ver te zoeken. De overmatige herhaling van bepaalde details mag dan misschien de geestelijke toestand van bepaalde karakters weergeven maar het is overdreven. Mijn advies: 'laat deze maar aan de kant liggen'."
"1","Het boek opent met deze quote: Clearly I remember picking on the boy seemed a harmless little fuck oh, but we unleashed a lion Uit: 'Jeremy', Ten (1991), Pearl Jam  Hoe enorm toepasselijk dit is, merk je tijdens het lezen van het boek. Ook is er een stukje herkenning van wat je op de achterflap kunt lezen. Bovenstaande quote wordt gevolgd door twee stukken tekst, die ik hier niet ga vermelden omdat je het boek gelezen moet hebben om ze te kunnen begrijpen.  Dit boek had ik binnen 24 uur uit gelezen. De auteur schrijft heerlijk, lekker korte zinnen en een mooie afwisseling van twee verhaallijnen in het eerste deel van het boek. De ene verhaallijn is cursief gedrukt. Hierin kun je lezen hoe het de hoofdpersoon is vergaan tijdens zijn leven na de verhuizing van school vanwege een verhuizing. De andere verhaallijn vertelt over het huidige leven van Jaap. Hij gaat naar de universiteit om psychologie te studeren en zijn leven verandert. Het tweede deel van het boek speelt zich helemaal af in het heden, met cursief gedrukte overpeinzingen en herinneringen van Jaap (of Jan-Jaap, of JJ). Terwijl je hier verder leest worden een heleboel dingen duidelijk en het kan niet anders dan op sommige gedeelten weer een brok in je keel te voelen van ontroering, net zoals ook in het eerste deel het geval was.  De hoofdpersoon Jaap en de andere personages zijn zo duidelijk beschreven dat ze voor je ogen tot leven komen. Je gaat je een bepaald idee vormen over de afloop maar dat is alleen maar bevorderlijk voor het leesgenot. Het blijft boeiend om te volgen hoe hun leven zich verder afspeelt. Het verhaal loopt naar een toch nog heel onverwacht, maar mooi einde. Door de manier van schrijven is dit een boek geworden dat zeker toegankelijk is voor young adult-lezers maar ook zeker een aanrader is voor de wat oudere lezers. Het verhaal pakt je, zonder meer. 'Oog om oog' roept zoveel emotie op tijdens het lezen, ongelooflijk. Dit kan alleen tot stand gebracht worden door een eersteklas auteur. Graag gelezen! 4,5/5*"
"0","Gewoon een lekker boek om weg te lezen. Je hoeft je hoofd er niet bij te houden. Het verhaal kwam moeizaam op gang, maar werd halverwege het boek beter."
"1","Soms hebben schrijvers last van een ‘writers block’. Deze blokkade zorgt ervoor dat het creatieve proces wordt onderbroken door een tijdelijke inspiratieloze periode. Hoofdpersoon Delphine in Het ware verhaal van haar en mij (2016) kampt met deze creatieve blokkade nadat haar autobiografische roman over haar moeder is uitgegeven. Delphine is uitgegroeid tot een internationale bestsellerauteur, maar heeft nu zelfs moeite om haar computer zonder angst op te starten. Op een feestje ontmoet Delphine een zekere L., die haar maar al te graag wil helpen om de writers block te overwinnen. Al snel raken de twee vrouwen bevriend, maar L. blijkt andere plannen te hebben en manipuleert Delphine op zo’n manier dat ze gevangen zit in een ongezonde en destructieve vriendschap.  De veelbekroonde Franse schrijfster Delphine de Vigan (1966) heeft wereldwijd veel exemplaren van haar boeken verkocht. In Nederland verschenen bij uitgeverij de Geus de romans Niets weerstaat de nacht (2013) en Dagen zonder honger (2014). Het ware verhaal van haar en mij (2016) won de Prix Renaudot en stond op de longlist van de Prix Goncourt. Veel van De Vigans boeken hebben een autobiografisch karakter. In Niets weerstaat de nacht ging de schrijfster bijvoorbeeld op zoek naar het verleden van haar moeder, die op latere leeftijd zelfmoord heeft gepleegd.  Het autobiografische karakter van De Vigans oeuvre komt ook naar voren in haar roman Het ware verhaal van haar en mij. De verteller van de roman heet Delphine en haar laatste boek is, net zoals dat van De Vigan zelf, een autobiografische roman. Deze overeenkomsten tussen de schrijfster en het personage resulteren in het nadenken over de relatie tussen fictie en non-fictie. Daarnaast worden de lezer interessante reflecties en discussies tussen personages over de relatie tussen literatuur en waarheid voorgeschoteld. L. is bijvoorbeeld van mening dat lezers verveeld raken van personages die de waarheid achterhouden en dat ze moe worden van romans die de waarheid ondermijnen. L. wil Delphine ervan overtuigen dat haar volgende roman over de waarheid moet gaan, terwijl Delphine in de kracht van fictie blijft geloven.  Maar ook de lezers worden meegenomen in een spel tussen werkelijkheid en verbeelding. Delphine kijkt terug op de jaren vriendschap met L. en probeert te onderzoeken hoe de relatie tussen haar en L. is ontstaan en wanneer die is ontspoord. Ondertussen zet De Vigan haar eigen lezers op het verkeerde been en krijgen zij het gevoel dat er iets niet klopt tussen de twee vrouwen. De vriendschap lijkt op momenten zelfs verzonnen en in elkaar gezet. Met welke waarheid heeft de lezer te maken, met die van Delphine, L., of blijft de waarheid verborgen? Tegelijkertijd blijft De Vigan zeer dicht op de huid van haar personages met als resultaat dat haar lezers een ongemakkelijk gevoel krijgen. De roman blijft tot de laatste pagina spannend en als geen ander kan De Vigan haar lezers laten worstelen met de verhouding tussen werkelijkheid en fantasie.  Het ware verhaal tussen haar en mij is dus een intelligente en gewaagde roman. Het verhaal speelt op een fantasierijke manier met de lezers en manipuleert hun leeservaringen tot het einde. Enkel een goede schrijfster weet haar lezers op zo’n wijze te verrassen. De roman speelt met de kracht van fictie en ieders eigen fantasie en is tegelijkertijd een aanklacht tegen onze cultuur waarin veel is gebaseerd op feiten en de waarheid. Waargebeurde verhalen mogen dan goed verkopen, ze zijn dus niet altijd goed voor de verbeeldingskracht van literatuur."
"0","Dit is BY FAR het goorste, smerigste, ranzigste boek dat ik ooit gelezen heb. Ik heb een nogal beeldende fantasie en de ranzigheid die er in dit boek voorkomt zie ik dan ook voor me, of stel me voor hoe het ruikt. Ik heb best een sterke maag maar het korstjespulken, het snotjes eten en het letterlijk openrijten van wonden maakte dat die maag alle kanten op draaide.  Ik heb het boek wél met een uitgestreken gezicht aan mijn moeder geleend en gezegd dat het een goed boek was. Daarna heeft ze me zeker een maand niet meer aangekeken. Ik zou het niemand aanraden tenzij je het als dieetboek wil gebruiken. Daar is het perfect voor want gegarandeerd dat je een week geen honger meer hebt als je het gelezen hebt!"
"1","Een zaterdagmiddag: 'Mijn moeder heeft de woorden gevonden.' De woorden om te vertellen over de allesbepalende gebeurtenis voor het verdere leven van deze familie in de laatste oorlogsmaanden. Feiten, geen emoties, de herinneringen waren gepolijst. Bijzonder om door de weinig en goed gekozen woorden een beeld te hebben van de personen, het huis, de omgeving - alsof men er zelf rondwandelt. Een verhaal met zinnen die vragen om herlezen te worden. Knap hoe in 80 pagina's inclusief passende illustraties een familie- en oorlogsverhaal wordt verteld. Een novelle die je in één adem uitleest. Klein maar fijn."
"0","Tja, het zal wel niet de bedoeling van de titel geweest zijn om te beschrijven hoe het voelt om dit boek te lezen, maar voor mij voelde het wel zo. Alsof je vast zit in een moeras en je heel erg moet inspannen om er helemaal door heen te komen. Op de achterflap staat ""Het grappigste boek dat ik in de afgelopen twaalf maanden heb gelezen"" -The Times, maar dat geldt zeker niet voor mij. Heb genoeg grappige boeken gelezen, maar daar valt deze niet onder. Het is zwarte humor en dat is niet mijn humor. Het boek gaat over Aldo, die allerlei zaken onderneemt die echter geen van allen goed aflopen. Het lijkt alsof hij alle pech van de wereld aantrekt. Zijn vriend Liam probeert een boek te schrijver over het leven van Aldo, over zijn rampspoed...."
"1","Ik heb dit boek net uit en heb werkelijk ontzettend van dit boek genoten.Wat een debuut. Ik zal haar zeker volgen in de toekomst !!"
"0","Ik was één van de gelukkige winnaars van het boek en stond te popelen om met lezen te beginnen. Gelukkig was ik op voorhand al gewaarschuwd. Ondanks dat op de kaft 'Literaire Thriller' staat vermeld, is het verre van een Thriller. Het is een Roman, niks meer en niks minder. Het is zeker een mooi geschreven verhaal, maar ik miste suspense en daardoor kabbelde het door. En dat meer dan 500 bladzijden lang! Regelmatig moest ik in mijn geheugen terug graven en dat leest niet prettig. Ook was ik geneigd om stukken over te slaan. Het einde van het boek kreeg daarentegen wel mijn volledige aandacht en er zitten een paar verrassingselementen in. Nee, dit boek was het niet voor mij. Geef mij maar een Jo Nesbo, Tess Gerritsen of Harlan Coben. Erg jammer trouwens dat de lijm in de kaft na 1 dag al los liet."
"1","Op zijn vrijgezellenavond wordt Michael Harrison voor de grap begraven. Voor 2 uurtjes is de bedoeling, om hem een lesje te leren. Als zijn vrienden daarna bij een auto-ongeluk overlijden weet niemand waar Michael is. Inspecteur Roy Grace wordt om hulp gevraagd en met een steeds groter wordende inzet van de plaatselijke politie wordt met man en macht naar Michael gespeurd. Mensen uit de inner circle gedragen zich vreemd en lijken er meer vanaf te weten. Michaels verdwijning komt sommigen wel heel goed uit. Doodsimpel is een goed geschreven, spannende thriller. Met de juiste vaart en is goed te volgen. Het kent verrassende plotwendingen. Het simpele gegeven van zoeken naar een doodskist is knap uitgewerkt tot een uitgebreid en boeiend relaas. Ik betrapte me er op dat ik regelmatig enkele alinea's vooruit keek om te weten wat er gebeurd is na weer een plotselinge wending in het verhaal. Het boek eindigt in een razende apotheose maar de manier waarop Michael tenslotte gevonden wordt heeft niets met knap recherchewerk van doen en staat in schril contrast met de rest van het boek. Doodsimpel lijkt zo klaar voor verfilming. Peter James is dan ook filmproducent en scenarioschrijver; vakwerk dus. Ik vond dit een van de beste boeken die ik het laatste jaar gelezen heb. Een echte aanrader."
"0","De hoofdpersonen – Adam en Eva(geen gewoon Indisch meisje) - van dit dikke boek(415 pagina’s) hebben elkaar beloofd om samen oud te worden. Aan de hand van flashbacks – verteld door de 60-jarige Eva terwijl zij zich professioneel laat masseren door een zekere David - wordt hun leven beschreven vanaf Eva’s 19e jaar. Dan krijgt ze een relatie met de oudere Adam die haar sexueel doet ontwaken. Gaandeweg ontwikkelt zij zich als een nymphomane met een enorme sexuele honger.  Zowel Adam en Eva zijn elkaar gedurende hun samenzijn regelmatig ontrouw. Eva heeft een aantal langer durende relaties o.a. met een bekende regisseur en een gemeenschappelijke vriend: Born. Ook Adam heeft voor deze vriend gevoelens die neigen naar homoseksualiteit. Een triootje wordt echter een mislukking.  Het hele boek door speelt ‘lust’ de hoofdrol. Regelmatig wordt er weliswaar gerefereerd aan de ooit aan elkaar gedane belofte, maar de liefde blijft in dit boek een onderbelicht gegeven. De periode waarin Adam prostaatkanker krijgt met alle consequenties daarvan – o.a. een sterk verminderd libido – wordt het slotstuk. Het leidt tot de apotheose waarin de schrijfster de door Adam geraadpleegde Vlaamse sekstherapeute laat zeggen: ‘Jullie hebben elkaar beschadigd. Ze (de therapeute) was ervan overtuigd dat hij en Eva wel van elkaars, maar niet van hun eigen littekens hielden. ‘Als je samen zoveel hebt meegemaakt’, zei ze, ‘en je hebt elkaar niet verlaten, en je kunt elkaar nog aan het lachen maken, is er nog niets verloren’.  Op de achterflap wordt het boek beschreven als een sensuele, aangrijpende, psychologische roman. Dat had het m.i. ook kunnen wezen. Grote thema’s worden weliswaar aangestipt( Eva is hier meer de eerste vrouw van Adam: Lilith) maar raken ondergesneeuwd door de allesoverheersende beschrijvingen van de seksuele uitspattingen van beide hoofdpersonen. Heel erg jammer dat dit gebeurt. Een schrijfster met een zo groot oeuvre zou zich niet moeten laten verleiden tot een een roman waarin platheid en geilheid de boventoon voeren, want dit gaat duidelijk ten koste van het verhaal en zijn karakters.  Niet lezen dus? Misschien toch wel voor de liefhebbers van erotische romans. Dat vind ik tot dusverre de beste omschrijving. Vergeet de vaak veel te lange zinnen(40 woorden!).Geniet van de humor die onverwacht aanwezig is en het soms mooie beeldende taalgebruik. Maar voor alles: probeer de liefde te ontdekken in deze roman. Hij is er wel, al vergt het enig zoeken.  Nb. Vermoedelijk bevat het boek veel autobiografische elementen. Marions echtgenoot –Ivan Wolffers – lijdt al jaren aan uitgezaaide prostaatkanker en schrijft en blogt hier wekelijks over."
"1","De meest gelezen misdaadauteur in Vlaanderen en Nederland brengt na een hele reeks boeken, een nieuw boek uit: Op drift. “ De beste thrillers die de jongste jaren in Vlaanderen verschenen zijn.” - Humo  Pieter Aspe is een bekende Vlaamse misdaadschrijver. Hij werd geboren op 3 april 1953 in Brugge. Na zijn middelbare studies trok Aspe naar Gent om er Politieke en Sociale Wetenschappen te studeren. Dat hield hij echter nog geen jaar lang vol en daarna volgde een serie van de meest uiteenlopende beroepen vooraleer hij zijn roeping als schrijver vond. Hij werkte achtereenvolgens bij een bedrijf dat plastic buizen maakte, bij een agentschap voor granen en voeders, als bediende bij het ziekenfonds, daarna bij de zeevaartpolitie, vervolgens voor een textielfirma, als persfotograaf, commissaris voor Zeewaterontzilting en meubelrestaurateur. Sinds 1996 is hij voltijds auteur. Hij schrijft elk jaar met regelmaat 2 boeken en is zo zeer productief. “Op drift” is het eenentwintigste boek in de reeks met Van In, dat zeer geslaagd is na zijn licht tegenvallende vorige boek: Rebus.  Aspe schrijft misdaadromans met als hoofdpersonen commissaris Pieter Van In en officier van justitie Hannelore Martens. De meeste verhalen spelen zich in Brugge af. Daarnaast schreef Aspe ook twee jeugdboeken, Bloedband en het vervolg Luchtpost en twee novellen, Grof Wild en De Japanse Tuin. In 2001 ontving Aspe de Hercule Poirotprijs voor zijn roman Zoenoffer. In opdracht van VTM werden in Brugge de eerste tien misdaadromans van Aspe verwerkt tot televisieserie, getiteld Aspe. Er werd ook een tweede reeks opgenomen maar die was geen verfilming van Aspe's boeken. Er wordt een levenloos lichaam gevonden in het natuurreservaat De Fonteintjes. Het is een Russisch meisje, Doema genaamd. De inspecteurs Guido Versavel en Pieter Van In worden op deze zaak gezet. Al snel vinden ze heel wat verbanden. Het meisje wordt in verband gebracht met het drugsmilieu en een cast die revues uitvoert in het Witte Paard in Blankenberge. De inspecteurs gaan samenwerken met een speciale politie-eenheid. De samenwerking verloopt niet altijd zo vlot. Pieter Van In wordt constant blootgesteld aan de verleidingen van het vrouwelijk geslacht. Hij krijgt grote hoeveelheden alcohol toebedeeld en met zijn weerspannige humeur kan hij toch de zaak tot een goed einde brengen.   De moord vindt plaats in het begin van het boek, iets wat je meestal terugvindt in al de boeken van Pieter Aspe. Het actiegebied is nu Blankenberge in plaats van Brugge dat zijn geboortestad is. Van In, de inspecteur wordt tegengewerkt door procureur Beeckman en wordt veel blootgesteld aan de verleidingen van het vrouwelijk geslacht. Door een grote hoeveelheid alcohol, namelijk Duvel die hij toebedeeld krijgt, brengt hij het verhaal tot een goed einde. Pieter Aspe gebruikt steeds weer dezelfde structuur, maar slaagt altijd weer in het interessant maken van het boek door kleine variaties aan te brengen in het verhaal. In het verhaal wordt gebruik gemaakt van een auctoriële verteller. De lezer krijgt een beter en duidelijker beeld van de situatie doordat de lezer meer weet dan het personage zelf. De lezer is zelf mee met het personage. Dit komt omdat de gedachten van de personages goed beschreven worden. Op deze manier weet de lezer steeds wat het personage denkt en voelt. Het boek leest zeer vlot door een gemakkelijk verteerbare taal. Het boek heeft een gesloten einde. De verteltijd is kleiner dan de vertelde tijd. Ik heb het boek uitgelezen in 6 uur. De vertelde tijd omvat enkele weken. In het boek is er vooral inhoudelijke spanning. Er is een zekere spanning tussen de inhoud van het boek en het einde. De lezer wilt weten hoe het verhaal afloopt. Hierdoor wordt de lezer mee in het verhaal getrokken. Het thema in het boek is de moord oplossen. Daar komt dan ook nog een drugszaak bij. Er zijn enkele dingen die opvallen in het boek. De verleidingen van het vrouwelijk geslacht worden veel weergegeven in het boek. Dit komt overeen met relaties tussen man en vrouw. Ook de taboe van het roken en het drinken van alcoholische dranken worden geminimaliseerd. Van In is hier een zeer goed voorbeeld van. Hij blijft roken terwijl hij last heeft van zijn longen en zijn kinderen hem afraden om te roken. Hij drinkt ook veel bier. Dit doet hij in het boek soms al vanaf ‘s morgens. De schrijver heeft de bedoeling om enkele taboes weg te werken zoals de verleidingen van het vrouwelijk geslacht en het taboe over roken en drinken.  Normaal lees ik nooit een boek wegens geen tijd of geen zin. Ik heb voor het boek “Op drift” van Pieter Aspe gekozen omdat ik de schrijver ken en ik het boek in huis had. Ik ben begonnen in het boek en heb het redelijk snel uitgelezen. Het onderwerp was zeer interessant en ik wou weten hoe het boek zou aflopen. Ik werd als het ware mee in het boek gezogen alsof ik één van de personages was. Hiervoor staat Pieter Aspe dan ook bekend: door de gemakkelijk verteerbare taal leest het boek zeer vlot en dat zorgt er dan voor dat de lezer mee is met het personage. Meteen op de eerste pagina gebeurde er al een moord en daarna gingen de personages Van In en Versavel op onderzoek uit. Het einde kwam steeds dichterbij net zoals de identiteit van de moordenaar. De echte ontknoping was wel onverwacht, maar zeer mooi geformuleerd. Nadat zijn eerdere boek een lichte tegenvaller was heeft Pieter Aspe dit allemaal goedgemaakt met “Op drift”. Het boek is zeker een aanrader voor mensen die graag misdaadthrillers lezen.  Bibliografie Cees en Co. Boekenbesprekingen. Geraadpleegd op 24 oktober 2016, via http://www.boekenbespreking.nl/index.php?pilih=boeken&mod=yes&boek=1115065 Pieter Aspe, (2013). Auteurs – Pieter Aspe. Geraadpleegd op 24 oktober 2016, via http//://www.wpg.be/manteau/auteurs/pieter-aspe Pieter Aspe (23 oktober 2016). Geraadpleegd op 25 oktober 2016, via https://nl.wikipedia.org/wiki/Pieter_Aspe"
"0","Het idee van het boek is goed: een geheime organisatie die niet afhankelijk is van NSA, FBI, CIA en dergelijke en ingezet wordt om terroristen uit te schakelen zonder rekening te houden met wat wettelijk en juridisch mag. Het boek zelf vond ik veel te traag en het einde is ronduit een tegenvaller omdat het ernaaruit ziet dat er nog een vervolg op is en zo'n eind dat geen eind is vind ik niet leuk."
"1","Een dikke 4 sterren voor dit boek. Met name het verhaal van Miguel is indringend beschreven. In het begin dacht ik aan een ""boeketreeks"" begonnen te zijn maar dat wordt verder anders.."
"0","Fictieschrijver Dean Ray Koontz (1945) is ongekend populair als schrijver van thrillers en horrorverhalen. Zijn eerste gepubliceerde roman, Star Quest, verscheen in de Verenigde Staten in 1968. Zijn debuut in Nederland (Duivels Zaad) kwam vijf jaar later. Met Odd Hours (De Ziener) nadert Koontz in de Verenigde Staten het magische getal van honderd gepubliceerde romans. Iets meer dan de helft hiervan is in het Nederlands vertaald. De Ziener is zijn vierde boek uit de reeks met de sympathieke Odd Thomas. De Ziener gaat verder waar De Broeder is opgehouden. Odd is in Magic Beach, aan de Californische kust neergestreken. Hij verzorgt hier Hutch, een bejaarde filmacteur. Odd, tegenwoordig vergezeld van de geest van Frank Sinatra, is nog steeds paranormaal begaafd. Hij ziet niet alleen de geesten van overleden personen, maar heeft ook regelmatig voorspellende dromen. Als hij tijdens een wandeling met de mysterieuze Annamaria een beklemmende droom krijgt, raakt hij dan ook niet in paniek, maar gaat hij op onderzoek uit. Al snel wijst alles erop dat de wereld een ramp van ongekende omvang te wachten staat. De enige die dit kan voorkomen is Odd Thomas. Het vierde boek van Odd Thomas valt erg tegen. Het verhaal is te warrig en mist de spanning van zijn voorgangers. Ook de humor is, samen met Elvis, grotendeels verdwenen. Dit keer geen verbale schermutselingen met gevatte Russen, maar spirituele ontmoetingen met de geheimzinnige Annamaria. Dit mysterieuze personage is niet erg geloofwaardig en heeft nauwelijks een toegevoegde waarde. De ontknoping van het verhaal is ook niet bepaald een meesterwerk: voordat je het weet is de klus geklaard! Het enige pluspunt in De Ziener is de rol van Frank Sinatra. Ondanks dat hij de humor van Elvis mist, is het prachtig om te lezen hoe deze driftkikker, zelfs na zijn dood, tekeer kan gaan. Misschien waren mijn verwachtingen wel te hoog gespannen, na het lezen van zijn drie sublieme voorgangers. Feit is dat De Ziener een grote afknapper is. Hopelijk revancheert de schrijver zich met een volgende deel, want dit mag niet het einde zijn van een geweldige reeks."
"1","Inspecteur Villani, hoofd van de afdeling moordzaken van Victoria, Australië, heeft het niet makkelijk. Hij wordt geconfronteerd met de moord op een onbekend jong meisje in het gloednieuwe prestigieuze Prosilio gebouw, waar de echte rijken een appartement bezitten. Op veel medewerking hoeft hij niet te rekenen: de moord op het meisje, waarschijnlijk een hoertje, is economisch aanmerkelijk minder belangrijk dan het image van het peperdure nieuwe gebouw. Via zijn superieuren wordt hij door de eigenaar onder druk gezet om de zaak uiterst low profile aan te pakken, publiciteit is uit den boze. Binnen een paar dagen volgt een uiterst bloederige moord op drie bekende criminelen, die alle kenmerken vertoont van een afrekening in het criminele circuit. Ook bij deze moorden lijken zijn bazen niet erg geïnteresseerd te zijn in het vinden van de daders: als hij weet wat goed voor hem is stelt hij niet te veel vragen, want dan komt zijn bevordering tot hoofdinspecteur niet in gevaar. Zijn huwelijk is zo goed als gestrand, zijn oudste zoon zit ergens in Schotland, zijn jongste dochter zit in de drugsscene, en van zijn oudste dochter vraagt hij zich af of hun verhouding wel echt zo goed is als hij altijd gedacht heeft. Ondertussen woeden er overal in Australië ernstige bosbranden, die onder andere zijn ouderlijk huis, waar zijn oude vader nog woont die niet van wijken wil weten, bedreigt. Alles in zijn omgeving: zijn huwelijk, problemen met zijn vrouw en jongste dochter, met zijn superieuren en met zijn liefdesleven escaleren. Met de verkiezingen op komst neemt ook de politieke druk op zijn werk toe. Villani is gedwongen voorzichtig te manoeuvreren maar is niet het type dat voor druk van hoger hand het bijltje erbij neer gooit. Beide moordzaken waaraan hij werkt lijken stuk te lopen, totdat ten koste van zijn privéleven hij in beide een doorbaak bereikt. Waarheid is de eerste thriller in de Australische literaire geschiedenis die de belangrijkste literaire prijs, de Miles Franklin Literary Award, heeft gewonnen. Wat mij betreft volkomen verdiend. De kreet literaire thriller wordt tegenwoordig te pas en te onpas gebruikt - en niet zelden uitsluitend voor PR doeleinden - waarbij vaak volstrekt onduidelijk is wat er nou zo literair aan is. Bij deze thriller van Peter Temple hoef je je niet te verliezen in de vraag wat nou wel, en wat nou niet, en waarom dan wel, of niet, literatuur is. Dit is literatuur en steekt met kop en schouders uit boven bijna alles wat onder de term literaire thriller te koop wordt aangeboden. Zonder zwaarwichtig te worden gaat het over themas als goed vaderschap, eerlijkheid en corruptie, moreel handelen versus een beetje sjoemelen, politiek opportunisme, goede bedoelingen en menselijk falen, het menselijk tekort. En over uitstijgen boven jezelf, risicos nemen die je nog nooit genomen hebt. Voeg daarbij een snel en strak geschreven verhaal met prachtige dialogen en onweerstaanbare oneliners, en je hebt een boek waarvan het vooral jammer is dat het maar 443 paginas heeft, je wilt er graag nog minstens 500 bij. Een absolute ***** thriller!"
"0","Jammer, een vreselijk boek, terwijl Ik ben Amerika juist zo goed is! Moeten we zo nodig geconfronteerd worden met deze porno, of snap ik het niet!"
"1","Wat? Een vader die een onvergeeflijke fout maakt, een twitterschandaal, een boos meisje op drift en een verwoestende orkaan die een wereldstad in het donker legt. Het is allemaal aan de hand in Honderd uur nacht van Anna Woltz. De nog jonge auteur schreef talloze boeken voor kinderen van alle leeftijden. Met Honderd uur nacht richt ze zich tot iets oudere lezers, met een spannend verhaal over vriendschap, ontluikende liefde en de stap naar een leven op eigen benen.   Waar? Honderd uur nacht speelt zich af tegen de achtergrond van Sandy, de superstorm die het najaar van 2012 New York van zijn sokken blies. De alarmerende berichten vooraf maakten dat inwoners van de Big Apple de winkelschappen leeg kochten en zich verschansten in hun appartementen. Gordijnen dicht, verwarming hoog, wachten op wat komen zou. Niet voor niets. De orkaan ging pas liggen nadat ze een belangrijk deel van de metropool van elektriciteit had afgesneden. Dagen zo donker als de nacht, leven dat overleven werd.  Wie? De 14-jarige Emilia had met haar ouders een duidelijke deal. Zij maakte huiswerk, dekte de tafel en nam geen navelpiercing. Zij zorgden voor het eten en deden geen dingen waarvoor ze in de gevangenis konden komen. Totdat uitlekt dat  haar vader – directeur van de middelbare school waar ook Emilia haar goede cijfers haalde – vunzige sms’jes aan een bloedmooie leerlinge zou hebben gestuurd. Emilia wil nog maar één ding: weg. Weg van haar ouders en de twittergemeenschap die haar vader en zijn gezin een lesje wil leren. Ze boekt een vlucht en een appartement en gaat naar New York.  Wat dan? Eenmaal aangekomen is de werkelijkheid ontnuchterend. Het appartement bestaat niet, de temperatuur is beneden zero en een orkaan nabij. In die omstandigheid kan Emilia niet anders dan vriendschap sluiten met de bijna perfecte Jim en Seth en zijn maffe zusje Abby die een paar dagen zonder hun moeder thuis zijn. Het viertal schuilt voor de barre weersomstandigheden en hun ellende bij elkaar.  Waarom? Emilia, Jim, Seth en de kleine Abby, ze hebben alle vier hun portie gehad. Terwijl leven overleven wordt, moeten ze hun maskers afzetten en hun demonen te lijf gaan. Een eerlijke vriendschap groeit, die ieder van hen door de ogen van de ander leert kijken en het inzicht geeft dat er dingen moeten worden opgelost om verder te kunnen.  Nogmaals. Waarom? Anna Woltz woonde in New York toen orkaan Sandy de stad trof. Dagenlang zwierf ze door de stad op zoek naar warmte, eten en telefoonverbinding. Toen het licht aanging, begon ze aan deze roman die in al zijn spanning ook duidelijk maakt dat hoe vreselijk het leven ook wordt, er altijd lichtpunten zijn. Als je ze maar ziet."
"0","Van deze schrijver wilde ik graag een boek lezen, welke dan ook, omdat veel mensen er zo enthousiast over zijn. Het verhaal gaat over een vrouw die wordt gestalkt. Hoewel het het slot voor mij niet te voorspellen was, is het boek doorspekt met clichés: hoofdpersoon is beeldschoon en onzelfzuchtig, heeft eigenlijk alleen goede eigenschappen, de slechte zijn buiten haar verantwoordelijkheid om ontstaan. Je wordt als lezer steeds met ontdekkingen en wendingen om de oren geslagen. Het is denk ik de bedoeling geweest om hiermee de spanning op te voeren, bij mij werkte het averechts en ik vond het boek er stroperig door worden. Hoewel het einde een verassing was, vond ik het dermate onrealistisch dat het ook daarmee niet spannender werd. Zeker geen boek dat ik niet kon wegleggen. Wel wil ik hieraan toevoegen dat de schrijver me met momenten toch wist te pakken, omdat hij steeds stukjes informatie weggeeft die maken dat het plot makkelijk uit te vogelen líjkt. Maar die momenten waren mij geen vierhonderd pagina's waard."
"1","Follow is het eerste deel van de chicklit trilogie van Gaby Rasters. In het eerste deel volgen we Mila die met haar man Lucien en twee kinderen (Laurie en Lucas) naar Frankrijk is verhuisd.  Haar goed lopende advocatenkantoor heeft ze omgeruild voor een baan als huisvrouw. Haar hele leven draait om man en kinderen, ruimte voor haarzelf is er niet. Ze voelt zich eenzaam, ver weg van familie en vrienden. Nog eenzamer door het gebrek aan liefde van haar man. Totdat een oude en een nieuwe liefde om de hoek komen kijken. Hoe gaat ze dat als getrouwde vrouw aanpakken?  Om het contact met Nederland te houden plaatst Mila veel van haar gevoelens op social media. Tekstballonnetjes en Facebookberichtjes zijn opgenomen in het boek.  Erg bijzonder en past helemaal bij het verhaal waarin Mila er vrolijk op los Facebookt, Twittert, mailt en Whatsappt. Een extra dimensie wordt aan het boek gegeven doordat Mila, maar ook Chris en Sebastiaan, daadwerkelijk op Facebook te vinden zijn. Word je ook vrienden met ze, dan word je zo nog verder het verhaal ingezogen. Het zou zo echt kunnen zijn.  Gaby Rasters weet op een erg goede manier haar personages vorm te geven. Ze heeft de vier hoofdpersonen hun eigen gezicht gegeven en ook de twee puberkinderen hebben een totaal eigen karakter. Ze heeft zich goed ingeleefd en door omschrijvingen van houdingen en handelingen en specifieke woordkeuze is het niet moeilijk om je mee te laten slepen in de personages. Voor allen weet de schrijfster begrip te kweken. Ook het gebruik van de Facebook en Whatsapp gesprekjes in het boek helpen daar bij.  Rasters heeft een makkelijke schrijfstijl. Ze gebruikt geen lange zinnen, of wollige woorden, maar dagelijks taalgebruik waardoor het boek prettig leest. In de eerste bladzijdes lijkt de schrijfster nog wat op gang te moeten komen. In het eerste hoofdstuk wordt het verhaal vanuit Mila vertelt, het tweede hoofdstuk vanuit het perspectief van Chris, zo lijkt het. Dat vond ik even verwarrend, helemaal toen het verhaal vanaf hoofdstuk 3 verder ging vanuit het karakter Mila en er niet meer werd geswitcht van karakter. Daarnaast zorgde de personagefout op bladzijde 16 voor een schok, en met enige tegenzin en vol verwarring las ik verder. Toch werd dit snel goed gemaakt door het heerlijke verhaal en de steeds prettigere schrijfwijze. Met veel emotie, maar ook humor krijgt het verhaal vorm.  Met een bewonderenswaardige eenvoud weet de schrijfster je mee te nemen in de emoties van de hoofdpersonen. Van verdriet en eenzaamheid, naar boosheid en standvastigheid. In het boek vlieg je van de ene emoties naar de andere, zonder dat het teveel is. Het is daardoor wel een boek geworden dat je in sneltreinvaart uitleest, met een bult tranen en een kater tot gevolg.  Follow is een heerlijk boek om te lezen, een verhaal om bij weg te zwijmelen. Ik bedoel; wie wil er nou niet door drie mannen aanbeden worden?! De prettige schrijfstijl, de mooie manier waarop Rasters de personages neerzet en de rollercoaster van emoties zorgen ervoor dat je door het boek heen schiet en na de laatste bladzijde wankel op je benen staat.  Ondanks een klein schoonheidsfoutje in het begin is het een echte aanrader. Social media wordt op een bijzondere wijze onderdeel gemaakt van het verhaal. Helaas zijn de Facebookprofielen niet de personen die ik aan de personages uit het boek zou hebben gehangen. Dat zorgde voor een lichte afknapper, net zoals een verfilming toch minder mooi is dan je eigen gemaakte beeld tijdens het lezen van een boek, maar toch is het knap hoe ook online de vlammen er vanaf spatten. Erg veel bewondering voor de schrijfster die overduidelijk niet alleen veel tijd heeft gestopt in haar boek, maar ook nog eens in de social media profielen en de blogpagina met dinsdag-berichten van Chris."
"0","'Oppervlakkig' Volgens Sebastiaan is een verhaal waarin Sofie, Sebastiaan en Sylvia de hoofdrol spelen. Sofie is op zoek wat ze nu werkelijk wil met haar leven en wil dit in een sabbatical onderzoeken. Ze gaat op reis naar Israël en gaat oa in een kibboets werken waar ze Julia ontmoet. Samen ontmoeten ze een echtpaar die hun zoontje willen afstaan aan Sofie omdat zij willen dat hij een beter leven krijgt. Hoewel Sofie eerst een heel klein beetje aarzelt is de keuze om het jongetje (Sebastiaan) mee te nemen makkelijk gemaakt. Daarna volgt er een reis naar het Westen. Dit alles gaat te makkelijk. Sebastiaan is een voorbeeldige baby die het op spannende momenten, bij grensovergangen etc., niet op een brullen zet. Bij thuiskomst is familie niet blij, maar gaat vader voor een 'oplossing' zorgen. Sofie is hier niet blij mee maar schikt zich in de keuze van vader omdat er in haar ogen ook geen andere oplossing is. Sofie gaat bij haar vader in de zaak werken en het leven 'kabbelt' door. Personages in het boek worden oppervlakkig uitgewerkt zodat het boek niet raakt terwijl het om grote thema's gaat. Sebastiaan ontwikkelt zich als een gevoelige jongen met grote liefde voor muziek. Ook heeft hij al heel jong een visie op de problematiek in de wereld en hoe je daarin je als mens kunt verhouden. Jammer dat er geen deel van het boek vanuit Sebastiaan wordt beschreven zodat hij ook op afstand blijft. In het laatste deel speelt Sylvia de hoofdrol. Zij ontmoet Sebastiaan tijdens een lezing van hem en wordt stapelverliefd. Na verloop van een korte tijd trekt Sebastiaan voor een aantal dagen per week bij Sylvia in en ze krijgen een verhouding. Vervolgens gaat Sebastiaan op reis naar Turkije om iets goeds te kunnen doen voor zijn familie zonder Sylvia daarover in te lichten. Sebastiaan raakt verwikkelt in de IS-problematiek en verliest zijn leven. Sylvia weet inmiddels dat ze zwanger is van Sebastiaan en is in diep verdriet, maar volgens Sebastiaan moet je kunnen vergeven om een heel mens te zijn....Dit zegt iets over de titel van het boek maar dekt niet helemaal de lading. Qua personage komt Sylvia het meest uit de verf doordat emoties authentiek beschreven worden."
"1","De thriller ‘De vloek van het oerwoud’ werd geschreven door de auteurs Douglas Preston & Lincoln Child, en is uitgegeven door Luitingh-Sijthoff. Het originele boek dat voor het eerst in 1995 werd uitgegeven, draagt de titel ‘The Relic’  Terwijl de ‘tentoonstelling van ongeloof’ voor de deur staat, doet Margo Green er alles aan om haar werk in het New York Museum of Natural History af te krijgen. Ondertussen gebeuren er vreemde dingen in het museum. Een jongen en zijn broer raken spoorloos verdwenen en worden daarna dood teruggevonden. Het onderzoek dat door luitenant d’Agosta wordt geleid, krijgt een vreemde draai wanneer het lijkt of de twee jongens zijn verscheurd door een beest. Organen worden vaak ver van het lichaam teruggevonden en een deel van de hersenen lijkt te zijn verdwenen. Een oude legende duikt terug op als een verhaal de ronde doet over ‘het museumbeest’. Na een volgende moord, dit keer op een bewakingsagent, verschijnt de mysterieuze inspecteur Pendergast, die besluit d’Agosta te helpen met zijn speurwerk. Met een neus voor opsporingswerk vindt hij verschillende aanwijzingen en is Pendergast vastbesloten de dader te vinden. Wanneer Margo eindelijk klaar is met haar verslag en dit naar Moriarty wil brengen, sluipt ze voorzichtig naar de tentoonstelling om zich dan te realiseren dat ze niet alleen is…  Het verhaal bevat elementen die echt bestaan, waaronder het National Museum of Natural History wat mij wel aanspreekt. Je voelt dat de schrijvers veel opzoekwerk hebben gedaan, het geeft me zin om het museum te gaan bezoeken en op zoek te gaan naar de gangen die worden beschreven. Langs de andere kant heeft het iets ongewoons en iets lugubers wat het boek een twist geeft en het spannend maakt. De moorden op de twee personages worden gedetailleerd beschreven wat voor een huiveringwekkend gevoel zorgt.  Eén van de personages is inspecteur Pendergast, een mysterieuze en ingewikkelde man, die altijd het juiste antwoord lijkt te kennen. Hij wordt beschreven als een lang, bleek figuur met spierwitte haren, wat goed bij zijn geheimzinnige persoonlijkheid past. Hij ziet een link met een voorval uit het verleden, waaruit blijkt dat hij zeer intelligent is en verstandig met zaken omspringt, kortom een personage dat mij intrigeert.  De structuur van het verhaal is goed opgebouwd, leest vlot en aangenaam. Soms begint het hoofdstuk met iets volledig nieuws, waardoor je eerst niet mee bent met het verhaal maar pas daarna duidelijk wordt hoe dit in de grote lijn van het verhaal past. Het vertelperspectief volgt één persoon, namelijk Margo Green. De verteller heeft geen rol in het verhaal en is niet alwetend. Het is een goed gekozen standpunt omdat je zelf nog niets weet, wat ik passend vind bij deze thriller.  Het boek is zeker aan te raden voor mensen die houden van spanning met nu en dan lugubere details, maar zeker ook voor diegenen die houden van hier en daar wat humor. Het is een boek dat wel eens een lach op je gezicht kan brengen, en je benieuwd maakt naar het volgende deel."
"0","Tussen tien en twaalf, het eerste boek in de Tellink-detectiveserie, tevens het debuut van Bjorn Berendsen.  Een moord op een vermogende vrouw van 60 jaar. Een aantal verdachten. Wie had het op haar voorzien, één van haar familieleden, of iemand uit de vriendenkring? Was er wraak of geld in het spel? Een zaak voor inspecteur Oudam en rechercheur Tellink dit op de bodem uit te zoeken en de onderste steen boven te krijgen.  Middels korte hoofdstukken komt elke verdachte aan het woord en krijgen we stukje bij beetje meer te horen wat zich heeft afgespeeld. Op zich allemaal vlot geschreven en een boek dat je in een paar uurtjes uitleest, maar het is geen verhaal met veel diepgang, kille karakters die zonder veel overtuiging neergezet worden. En zowel over de familieleden als de inspecteur/rechercheur komen we verder ook eigenlijk vrijwel niets te weten. Hier had de auteur naar mijn idee wel meer aandacht aan mogen besteden. Ook ontbrak het nogal aan spanning en deed het me denken aan een soort moordspel.  Inmiddels heeft Bjorn het tweede deel ook aangekondigd in deze Tellink-detectiveserie: Een bitterzoete afdronk zal nog dit jaar verschijnen.  ★★½"
"1","In 2006 was er, net als ieder jaar, een actie in de Maand van het Spannende boek: 3 thrillers halen, 2 betalen. Er waren 2 boeken die ik heel graag wilde hebben, in de boekwinkel koos ik daar toevallig IJsprinses van Camilla Läckberg bij. Het leek me wel een aardig boek, maar bleek de beste van de drie. En sindsdien ben ik fan. Läckbergs thrillers zijn steengoed, de personages lijken zo je huiskamer binnen te kunnen wandelen, zo echt. De band die je als lezer met de hoofdpersonen hebt, maakt dat je al haar boeken wil lezen. Zo ook Vuurtorenwachter, waarin inspecteur Patrik Hedström de moord op het hoofd Financiën van de gemeente Tanum onderzoekt. Vast gegeven in Läckbergs boeken is dat er altijd meerdere verhaallijnen door elkaar lopen. Er speelt zich altijd een gedeelte in het verleden af, dat later te maken blijkt te hebben met het heden. Ook in dit boek komen deze verhaallijnen weer op briljante wijze bij elkaar. Vuurtorenwachter is weer een steengoed boek met een spannend plot dat je niet meer loslaat"
"0","Thrillerdebuten zijn zeldzaam geworden; het aantal loopt sterk terug in het Nederlandstalige gebied. Alice Fokkelman (1966) dacht wellicht: “Ik ga hier iets aan doen en ik waag mijn kans”. De Nederlandse schrijfster zet met Ik ken je nog haar eerste, voorzichtige stapjes in het land van het spannende boek.  Manon wordt tijdens haar jeugdjaren flink gepest door buurjongen Wessel de Ruyter. Ruim twintig jaar later heeft ze alles mooi voor elkaar; ze woont met haar man en dochter in een keurig huis. Tot op de dag dat die dekselse pestkop Wessel opnieuw komt opdagen, dit keer als haar nieuwe buurman. Zal haar jeugdtrauma een vervolg krijgen en diepe wonden veroorzaken, of stelt Manon zich al dat geplaag gewoonweg voor in haar hoofd? Ze heeft haar man en haar beste vriendin Suus nooit iets verteld over de jeugdige pesterijen. Wessel lijkt nog geen haar veranderd, ondanks zijn kale hoofd. Gaat het jennen van deze kwelgeest weer lekker verder, straffeloos? Haar man Jasper en beste vriendin Suus zien de familie de Ruyter wel zitten. Wie draagt er welke geheimen met zich mee?  Iedereen kent wel iemand die wordt gepest of een persoon die anderen tergt. Dit is - qua thema – een schitterend uitgangspunt voor een psychologische thriller. Het hoofdpersonage krijgt het hard te verduren; als kind en later als volwassen vrouw. Met bijzondere dank aan haar persoonlijke judas Wessel. Manon is een gewillig slachtoffer ook; ze slaat niet terug en blijft maar incasseren. Kundig belicht Alice Fokkelman de problematiek rond pesterijen, alsook het persoonlijke drama dat zich afspeelt bij haar vrouwelijke protagonist. Je wordt als lezer geconfronteerd met de twijfels van Manon; met haar gevoelens van beklemming, onvermogen, boosheid en eenzaamheid. Het zijn interessante vragen, neergeschreven in slechts enkele zinnen. De antwoorden hierop volgen pas na heel wat herhalingen of omzeilingen. Nu komt echter de grote ‘maar’: Ik ken je nog is niet echt een psychologische thriller. Hiervoor mist het boek een belangrijke dosis spanning (zelfs de onderhuidse volstaat hier niet). Ook de spanningsopbouw blijft vaak te vlak. Het verhaal ontrolt zich tergend traag en wordt breed uitgesponnen. Manon is depressief, of ze is het niet, op een bepaald moment zeg je met een boze stem: “Kom op, meid! Sla nu toch een keer fel terug!”  Na dertig korte hoofdstukken, neergeschreven in een bijzonder toegankelijke taal, moet je vaststellen dat dit thrillerdebuut slechts een behoedzame - maar bewonderenswaardige - poging is. Een positieve noot: de auteur keert graag terug in de tijd, waarbij het verleden van Manon wordt uitgespit. Haar eigen vader gelooft haar niet; hij is immers van mening dat dochterlief zich aanstelt. Dat ze van alles een drama maakt. De twee protagonisten, tevens twee tegenpolen, worden behoorlijk goed neergezet. Een onstabiele vrouw tegenover een stoere man.  Alice Fokkelman beschikt ongetwijfeld over het vereiste potentieel en talent om het te gaan maken als thrillerschrijfster. Dit alles moet alleen nog tot volledige ontplooiing komen. Drijf het vermogen en de explosiviteit op en zet het verhaal onder hoogspanning. Het eindresultaat zal een knaller zijn."
"1","Vrij uitzicht is een boek dat zó goed is, dat je je bijna niet kunt voorstellen dat het een debuut is. Na twee hoofdstukken MOET je gewoon verder lezen. De meeste thrillers kennen wel ' minder sterke delen' maar in Vrij uitzicht is daarvan geen sprake. Het is supergoed, het leest als een trein en het heeft een zeer verrassend einde. Op 2/3 weet je nóg niet wie die geheimzinnige in het chateau is. Echt heel knap gedaan door de auteur. Ik lees enorm veel thrillers, maar binnen het rijtje Nederlandse thrillerauteurs staat Vrij uitzicht zeker in mijn top-3 van best gelezen ooit! Een aanrader!"
"0","Tijdens een tocht op de Eiger in Zwitserland wordt de zeventienjarige dochter van Matthieu Schaidler, een schatrijke farmacie-industrieel, gekidnapt. MI5-agent Josh McFarren wordt op de zaak gezet. Hij bezoekt de plek van de kidnap en heeft een kort onderhoud met Schaidler, die overdreven kalm is over de ontvoering van zijn dochter.  McFarren komt erachter dat Schaidler een van de aloude machtige families is die de scepter zwaaien in een invloedrijk genootschap, de Orde van Malta. Ook ontdekt hij dat er van alles mis is in Schaidlers bedrijf in Delhi. Het begint hem duidelijk te worden dat er een duister spel wordt gespeeld waarbij onschuldige mensen geïnfecteerd zijn met het dodelijke virus Eschatos. Dit verhaal leest erg lastig vanwege de vele locatie wisselingen en personages, je kan het nauwelijks bij houden. Het is als het ware een denderende trein die maar zeer langzaam stopt. Hierdoor is het niet bij te houden en word je als lezer opgejaagd. Ik heb een paar weggelegd omdat ik het tempo niet bij kon houden, terwijl ik juist van snelle actiethrillers ben. Pas de laatste paar hoofdstukken, als je bij het plot aankomt, gaat de vaart er wat uit. Het karakter van Josh McFarren komt helemaal niet uit het verhaal naar voren, de schrijver kiest er blijkbaar voor om daar zo min mogelijk over te vertellen. Ik kon me niet met hem identificeren, juist omdat je alleen maar weet dat hij bij de MI 5 zit en van hot naar her vliegt. Er zit actie in het verhaal maar ik heb het geen een moment echt spannend of boeiend gevonden. 2 sterren"
"1","OVER DE COVER: Een meisje, jonge vrouw staat voor een raam van een kamer met lichtinval in een oud huis. Zo half in het licht staat ze er verlaten, haast verloren bij. Deze prachtige cover én titel “Teken van thuis” vertellen samen exact de inhoud van deze roman. Subliem gekozen!  OVER DE INHOUD: Deze roman gaat over spijt en schuld, oude geheimen en nieuwe wegen, pijn, verlies en tekortschieten. Over zoeken naar jezelf, de ander en naar dat wat groter is dan jij.  De hoofdpersoon Eva is een jonge succesvolle vrouw die bij een advocatenbureau werkt. Ze houdt van een overzichtelijk bestaan, wil niet voor verrassingen komen te staan en regelt altijd alles tot in de puntjes. Samen met Sebastiaan woont ze in een mooi huis en is gelukkig. Haar leven is perfect precies zoals ze dit ooit voor ogen had.  Op een dag wordt ze aangesproken door een sjofel geklede man met stoppels, littekens in het gezicht en donkere ogen. Hij wil haar iets vertellen, grijnst ongemakkelijk, slaakt een vermoeide zucht en zegt uiteindelijk: “De sleutel ligt onder de mat” om vervolgens abrupt te verdwijnen. Het lijkt alsof hij ergens voor vlucht. Eva vindt zijn opmerking onzin en denkt er verder niet over na.  Als Eva ’s avonds de container buiten zet, ziet ze een glanzend randje bij de deurmat. Een onbehaaglijk gevoel bekruipt haar. Het zal toch niet echt…? De glinstering heeft zich vastgezet in haar hoofd. Ze zucht en zegt tegen zichzelf: ”Kom op Eva, doe normaal! Het kan van alles zijn.” Ze bukt zich en tilt de mat op. Daar ziet ze een sleutel liggen. Ze raapt deze op en vertelt Sebastiaan dat ze een sleutel gevonden heeft. Sebastiaan oppert dat deze misschien van de buurvrouw is. “Ja”, zegt Eva. Terwijl ze de sleutel in haar jaszak stopt zegt ze dat ze het morgen aan de buurvrouw zal vragen. Maar om de een of andere onduidelijke reden doet ze dit niet.  De sleutel blijft haar bezighouden. Uiteindelijk gaat ze op zoek naar de deur van de woning waar deze sleutel op past.  Het wordt een lange, heftige en emotionele zoektocht waarin ze mensen van vroeger ontmoet, kennismaakt met nieuwe mensen, maar voornamelijk zichzelf tegenkomt als jonge vrouw én als kind. Personen in haar huidige leven anders gaat bekijken. Herinneringen komen bovendrijven, geheimen worden ontrafeld en zetten haar leven volkomen op z’n kop. Weg perfect leven. Hoe kan ze dit weer op orde krijgen? Waar is ze naar op zoek? Hoe leg je iets uit dat jezelf niet begrijpt?  “Hoe kan ze zichzelf terugvinden als ze niet weet wat ze verloren heeft?”  “Lieve Eefje, weet je dat je diep vanbinnen nooit alleen bent?”  MIJN MENING: De auteur weet mij van het begin tot het eind te boeien. Het is een psychologisch verhaal zonder moeilijke woorden of termen. Karakters worden perfect uitgediept, situaties prima beschreven, zodat inleven en meevoelen vanzelf gaan. Daarbij weet de auteur mijn emoties het hele boek door te beroeren en liepen tranen over mijn wangen.  De fijne, warme begrijpelijke schrijfstijl en zinsopbouw maken dat deze roman gemakkelijk leest. Het verhaal komt zeer realistisch over. Het geloof is slechts zeer subtiel aanwezig. De spanning wordt goed opgebouwd.  Naast de hoofdverhaallijn zijn er verhaallijnen die op de diverse bladzijden cursief gedrukt staan. Zo leren we de andere personen, hun gedachtegang, verleden en huidige leven kennen. Deze zijn goed te volgen. Zowel het plot als de subplots zijn verrassend, soms pijnlijk en verdrietig.  “Je zoekt wel, maar vergeet te vinden.”  “Je kunt er wel degelijk voor kiezen om te vinden. Je hebt enkel geen controle over wát je vindt, want vinden is ontvangen.”  Lara Mohn reikt je in “Teken van thuis” de sleutel van het leven liefdevol aan. Geeft je het zetje dat nodig is om oude deuren te sluiten en nieuwe te openen. Het vergt moed om deze sleutel te gebruiken, maar uiteindelijk zal het je kwetsbaar opstellen beloond worden. Je (zelf)vertrouwen vergroten en gelukkiger maken.  Deze roman die een ware levensles is in dicht bij jezelf blijven, durven voelen, kiezen voor jezelf, zelf de touwtjes in handen houden, begrip en anders leren kijken en denken is een echte aanrader."
"0","454t654yg45y45yg56yjiuhghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghg"
"1","Angel - een jonge Italiaanse vrouw - is erg onzeker over haar uiterlijk. Ze is wat aan de mollige kant en ziet niet wat andere mensen wel zien: ze is een knappe verschijning. Haar standvastige vader probeert Angel te koppelen aan een man, maar Angel voelt zich alles behalve aangetrokken tot deze opdringerige aanbidder. Wanneer ze hem op een feestje weer tegen het lijf loopt doet ze er dan ook alles aan om hem te ontwijken. Zo verstopt ze zich onder andere tevergeefs achter een grote decoratieve plant. Ze heeft echter niet door dat een wel heel aantrekkelijke man haar gestuntel al de hele tijd gade slaat….  Ik ook met jou is een aangenaam boek over vriendschap, liefde, onzekerheden en seks. Conny Regard weet de lezer vanaf de eerste bladzijde te boeien met verrassend grappige anekdotes en weet de personages zo neer te zetten dat je ze bijna voor je ziet. Een groot gedeelte van het verhaal speelt zich af in Rotterdam, wat het boek voor lezers uit deze omgeving vermoedelijk nog aantrekkelijker maakt; een feest der herkenning. Ik ook met jou is genieten van een opbloeiende liefde tussen twee koppige mensen, die tergend langzaam, maar uiteindelijk toch tot het besef lijken te komen dat er voor hun maar één de ware is, maar komt dit inzicht nog wel op tijd?"
"0","tot pagina 55 was ik, als man, 'mee': het boek volgde als een camera de innerlijke wereld van een gespleten vrouw, worstelend tussen waarheid en leugen, verlangen en verwerping, leven en geleefd worden. Tot op pagina 55: (...) 'Alsof de lucht in Parijs minder fris is dan elders'. Dat is nonsens. Parijs hééft geen goede lucht, hoort tot de slechtst scorende steden ter wereld. Waarom dan zulke eenvoudig vermijdbare fout? Ik bladerde nog wat verder, en las, p. 128, 'als mannen vrijen kijken ze naar hun pik'. Ik denk dat deze vrouw best nog wat te leren heeft."
"1","Normaal gesproken ben ik altijd een beetje huiverig voor zinnen als ""... het verhaal vanaf pagina 1 blijft boeien ..."", maar in dit geval klopt dit inderdaad. Ik heb het boek open geslagen en weg was ik. Dhr. Dahlquist presenteerd ons een erg orgineel verhaal met ontzettend leuke hoofdrolspelers. Erg vermakelijk in dit boek vond ik ook het contrast van beleefdheid tegenover andere personages met daar tegenover de hard- en wreedheid van hun acties. Aanrader voor iedereen die eens iets anders wil lezen. Dit boek staat zeker in mijn top 10!"
"0","Ontworteld gaat over Agnieszka die in een land woont waar het volk de bescherming van de tovenaar, ook wel De Draak genoemd, nodig heeft tegen het Woud dat hen altijd bedreigt. De Draak vraagt hier echter wel een hoge prijs voor. Elke tien jaar neemt hij een zeventienjarig meisje mee naar zijn toren en zij moet hem tien jaar lang dienen. Een vreselijk lot, want de meisjes komen allemaal totaal anders terug dan dat ze ooit zijn weg gegaan. Voor Agnieszka en haar leeftijdsgenoten komt het keuzemoment van de Draak steeds dichterbij, maar iedereen weet eigenlijk wel dat hij Agnieszka’s beste vriendin Kasia zal gaan kiezen. Zij is mooi en dapper en vooral alles wat Agnieszka niet is. Maar toch is het uiteindelijk Agnieszka die meegenomen wordt door de Draak.  Ik wilde dit boek ontzettend graag leuk vinden. De flaptekst sprak me wel aan, de cover is heel mooi en ook had ik al heel veel goede recensies overal gelezen. Al gelijk aan het begin van het boek had ik het idee dat ik Ontworteld niet zo goed zou gaan vinden als veel andere. Ik kwam totaal niet in het verhaal en ik deed er dan ook heel lang over om het boek uit te lezen. Ik stond zelfs een paar keer op het punt om het boek aan de kant te leggen, maar toch bleef ik steeds hopen dat het beter zou worden. Uiteindelijk kwam er ook wel wat meer actie in het verhaal, maar bij de helft van de gebeurtenissen had ik niet echt het idee dat ze ergens toe leidden of dat ze überhaupt belangrijk waren voor het verhaal.  Ook de personages konden mijn interesse totaal niet wekken. Agnieszka is voor mijn gevoel alleen maar aan het zeuren dat ze het zo zwaar heeft, maar doet vrij weinig om alles beter te maken en bovendien maakt ze echt zoveel keuzes die ik totaal niet kon begrijpen dat ik me op een gegeven moment heel erg aan haar ging irriteren. Ook de Draak klonk in eerste instantie nog wel als een interessant, ik had nog ergens de verwachting dat hij daadwerkelijk in een draak zou kunnen veranderen, maar eigenlijk was hij vooral een arrogante en onbeschofte man. Hij doet alsof ij Agnieszka wil helpen om haar magie verder te ontwikkelen, maar hij is vooral heel gemeen tegen haar en probeert haar op allerlei manieren te kleineren.  Het is wel duidelijk dat ik totaal geen fan ben van Ontworteld, maar aangezien ik vooral heel veel mensen positief over dit boek hoor, ligt dat misschien meer aan mij dan aan het boek. Ik vind het jammer dat ik het boek niet leuker vond, want ik had er hoge verwachtingen van, maar helaas is dit gewoon geen boek voor mij."
"1","Dit boek voelde goed terwijl ik aan het lezen was. Het verhaal leest alsof ik er bij ben en mag binnenkijken in het leven van de hoofdpersonen.  Op het voorblad staat Amor omnia vincit: liefde overwint alles. Dat spreekt me aan. Het boek heeft twee delen en is onderverdeeld in 22 duidelijke hoofdstukken en een epiloog. Het verhaal leest zo prettig omdat het de menselijke gevoelens benadrukt en net zoals ieder mens afwisselend vrolijk, verdrietig, gespannen, ontspannen, verwachtingsvol of gedesillusioneerd kan zijn.  Een boek over liefde en liefhebben, maar ook over zakendoen en de rol van de banken in het tegenwoordige bedrijfsleven. 'Het leven is zoals het is en gaat zoals het gaat. Niet altijd rechtvaardig en niet altijd zonnig en opgewekt.' Deze woorden spreken me heel erg aan. In ons leven gaat het er voornamelijk om hoe we omgaan met de gebeurtenissen in ons leven en wat we er van maken. Er gebeurt zoveel, daar ga ik niets over vertellen. Daar zijn samenvattingen voor, is mijn mening. Dit boek moet je zélf lezen en er van genieten.  Ik waardeer dit debuut met 5/5 sterren. Er zit voor iedereen wat in!"
"0","Dit stelt men vast bij Bennie, de collega van Cupido. Dit is zo gezegd het paar, het team van de Valken, de speciale eenheid, die alles aankunnen. Cupido heeft even veel werk om zijn collega uit de wind te zetten, als om de zaak op te lossen. Ik vind deze heren nu niet zulke bijzonder team. Het is zelfs een wonder dat Bennie, met zijn drank probleem, nog bij de politie mag werken. Het verhaal is mooi opgebouwd tot het einde met een bijzonder plot. We beginnen bij een firma die allerlei documenten kan bezorgen om U verdachte handel en wandel te kunnen verrechtvaardigen, om te eindigen in de wijnhandel. Volgens de kaft heeft Meyer met Icarus zichzelf overtroffen. Sorry maar wat moeten dan de verhalen geweest zijn voor dit boek. Voor mij is het een thriller zoals er veel geschreven zijn."
"1","Titel : Weg naar huis. Auteur : Yaa Gyasi Uitgeverij: De Bezige Bij  Negen generaties van twee families opgegroeid in Ghana en Amerika. Vertelt door Yaa Gyase die met haar debuut roman ons een beeld laat zien van de slavernij in beide landen. De twee halfzussen Esi en Effia groeien apart op zonder elkaar ooit te leren kennen. Esi groeit op bij de Ashanti stam, zij wordt gevangen genomen als slaaf verkocht en op de boot naar Amerika gezet. De omstandigheden op de boot zijn erbarmelijk. Ze krijgt een dochter en de familie word door de jaren heen steeds groter. Ieder familielid heeft op zijn of haar manier last van de slavernij, de rassendiscriminatie en dit laat diepe sporen na. Effia groeit op bij de Fante stam en is voorbestemd om de vrouw van het stamhoofd te worden. Alles loopt anders en zij wordt door haar moeder uitgehuwelijkt aan James Collins een Engelsman die zijn brood verdient met de slavenhandel. Zij groeit op in weelde en vraagt nooit naar het werk van haar man. De familie van James en Effia breidt zich ook steeds meer uit .  De verschrikkelijke omstandigheden waarin de slaven hun zware werk doen is heel confronterend. Ook de kracht, het doorzetting vermogen de zorg en de liefde voor elkaar wordt prachtig in het boek weer gegeven. Wat bij alle familieleden sterk naar voren komt is de relatie met zichzelf, wie ben ik, waar hoor ik thuis in Afrika of Amerika, loyaal aan beide landen maar toch zoekende. Hoe meer je van deze familiegeschiedenis leest hoe meer je wilt weten, het laat je niet los en raakt je tot diep in je hart. Het boek leest prettig en de prachtige beeldspraken van de oude stammen in de veranderde tijd laten je wel even nadenken. Je moet regelmatig schakelen, zo zit je in Amerika en dan weer in Afrika. De geschiedenis van beide landen, de stammen strijd, het cultuur verschil, discriminatie en de slavernij geven je een beeld van het leven in die tijd.  De cover vind ik prachtig, uit de blik van het meisje is verdriet maar ook trots te zien. Van mij krijgt dit boek 5 sterren."
"0","In het boek de Trooster beschrijft Esther Gerritsen de gedachten en overpeinzingen van Jacob. Jacob is de concierge van een klooster met een half misvormd gezicht. Hij leidt daar een beschermd, teruggetrokken leven. Doet daar allerhande klusjes voor de broeders. Men kan in het klooster gaan op retraite, op zoek naar zichzelf. Hij sluit vriendschap met een gast, met een dubieuze achtergrond.Hij weet niets van zijn achtergronden en beantwoord zijn vragen eerlijk en heel direct. .Jacob is erg verrast met de aandacht van Henry. Hij gaat hem als een vriend zien, Er ontstaan diverse situaties waarbij de gedachten, verklaringen en afwegingen van Jacob uitgebreid worden beschreven. Het roept vooral religieuse vragen op bij de lezer. Voor lezers met bijbelkennis geeft dit boek veel stof om over na te denken. Het verhaal speelt zich af in de week voor Pasen en er wordt veel vertelt over Christus en de lijdensweg. Het boek eindigt heel plotseling. Het geeft een ontevreden gevoel. Meerdere personen hadden uitgebreider beschreven mogen worden. Zoals Alicia en Annelie."
"1","Eerste kennismaking met deze schrijfster. Voor mij een page-turner. Ik kon het boek moeilijk uit mijn handen leggen. Vlot leesbaar. Ik schaf mij zeker haar vorige boeken en haar nieuwste aan."
"0","Misschien was het idee wel aardig , maar ontbrak het aan een goede uitwerking van het verhaal. Het bleef allemaal wat oppervlakkig en soms zelfs ongeloofwaardig. Het plot was ook niet echt verrassend te noemen. Verder nog wat zaken waar ik mijn vraagtekens bijzette en volgens mij klopte de tijdlijn niet helemaal. Ik vond het verhaal wat rommelig en langdradig soms en wat erg storend was, was de hoeveelheid aan spel/taalfouten waardoor het niet lekker las. Die zouden er wel uitgehaald worden, maar ja....."
"1","De erfenis van het Steen is een enorm complexe wereld met veel spanning en levende karakters. Dat zorgt er wel voor dat dit een boek voor de gevorderde lezer is! Maar o, wat is het de moeite waard! De wereld is zo gedetailleerd geschreven (het doet niet onder voor omschrijvingen van Tolkien!) dat hij meteen tot leven komt. Dit is geschreven door iemand die haar ogen dicht kan doen en dan meteen kan zeggen waar ze is en wat ze ziet als ze linksaf zou gaan. De omschrijving van de wereld doet niks af aan de karakters; dat zijn stuk voor stuk mensen van vlees en bloed, die op geen enkele manier onrealistisch of sprookjesachtig zijn. De wereld is hard en de karakters zijn daar ook in gehard. Al met al een verhaal dat al snel spannend is en blijft, bestaat uit een web van complotten en af en toe best heftige situaties. Met de cliffhanger aan het eind ben ik erg benieuwd naar het vervolg!"
"0","De Zwaluwman beschrijft het leven van Anna tijdens en na de Tweede Wereldoorlog in Polen. Het boek leest vlot en heeft een sprookjesachtige vertelwijze. Dat maakt het bijzonder. Ook heeft het verhaal verrassende en grappige elementen. Een leuk en bijzonder boek, maar ik miste toch de diepgang en de emotie in het verhaal, helaas. Ik geef het boek 2,5 sterren."
"1","Goed. Naast het verhaal krijgt men ook info over de Aboriginalcultuur. Leuk meegenomen. Het verhaal zit zelf goed in elkaar en is spannend tot het einde. Men valt ook van de ene verbazing in de andere. Robust van handeling, scherp van dialoog, en met kleurrijke locaties vol sinistere figuren(kaft). Dit is juist."
"0","Een halfjaar geleden startte Marit Johansen haar detectivebureau MaRiT op het Rotterdamse Noordereiland. Na aanvankelijk een aantal opdrachten te hebben gehad, blijven deze nu even uit. Dit zal niet lang duren, want haar collega-detective Jack Stevens biedt haar aan te assisteren met een ingewikkelde zaak. Marit stemt hiermee in en ze daarom zullen ze een tijdje als echtpaar samenwerken op het landgoed van een gepensioneerde landeigenaar.  Ongeveer gelijktijdig krijgt Marit het verzoek van een rijk echtpaar om hun zoon, die al geruime tijd spoorloos verdwenen is, te vinden. Daarnaast vraagt Dix Boeks, een vriend die als rechercheur bij de Rotterdamse politie werkt, haar hulp in bij een zaak waar de politie maar geen vat op kan krijgen: Cornelia Palm, ook wel de zwarte weduwe genoemd, wordt verdacht van de moord op vier echtgenoten, maar concreet bewijs heeft de politie niet.  Net als het eerste deel van Bureau MaRiT is ook dit deel vrij oppervlakkig en komt het niet verder dan een paar aardig verhaaltjes die dan wel weer gemakkelijk lezen. Omdat de karakters van de belangrijkste personages al in het eerste deel uitgewerkt zijn, wordt daar in dit deel minder aandacht aan besteed. Dat wil overigens niet zeggen dat er deze keer geen aandacht aan wordt geschonken. Dat wel, maar in veel mindere mate.  Ook in Bureau MaRiT 2 worden drie zaken in behandeling genomen. Twee daarvan hebben geen enkele spanning. Het beste verhaal is dat van de zwarte weduwe Cornelia Palm. In dat verhaal is nog wel wat spanning te bespeuren, vooral op het moment dat Marit het appartement van Cornelia onderzoekt.  Ondanks dat komt dit deel van Bureau Marit opnieuw niet boven de middelmaat uit. Daarvoor is het ook deze keer niet diepgaand genoeg en laten de spannende momenten het grotendeels toch ook afweten."
"1","In het begin van het verhaal vond ik het nog niet erg vlotten met de echte spanning, en moest ik weer even wennen aan Lacey (het was lang geleden dat ik over haar las) maar Bolton wist wel meteen een duistere sfeer neer te zetten. Die grote rivier met zijn duistere geheimen… Een hele wereld op zich, fascinerend! Bijzonder dat er zo’n grote rol is weggelegd voor een niet menselijk personage.  Langzaamaan kreeg het verhaal me helemaal in zijn greep en het werd gelukkig spannender en spannender. En de wendingen op het – super spannende – einde wisten me echt te verrassen. Heel veel meer werd er niet duidelijk over het geheime verleden van Lacey, misschien in een volgend boek? (of heb ik dat gemist in een vorige?) Maar een boeiend personage blijft ze wel, ik lees graag meer over haar en ben benieuwd wat ze in de toekomst gaat beleven. Uiteindelijk weer een heel geslaagd, spannend en duister verhaal dus! Een échte Sharon Bolton!"
"0","De vier sterren hebben mij verleid tot de aanschaf van het boek, maar ik heb het halverwege teleurgesteld terzijde gelegd. Misschien houd ik gewoon niet van complotten, want het is wel erg goed geschreven. Mij kon de verhaallijn niet echt boeien. Het is allemaal te gekunsteld en te onwaarschijnlijk. Hoop ik."
"1","Toen ik hoorde dat Graham Norton een boek had geschreven, wist ik dat ik het wilde lezen. Ook nog een een whodunit, bij uitstek mijn favoriete genre. Ik hoopte op een Christie sfeer met een vleugje humor. Maar zou het nog wel spannend zijn of zou de lolligheid de overhand nemen? Ik kon niet wachten en was dus zeer verheugd dat ik het voor de releasedatum al mocht lezen.  Ik ben niet teleurgesteld, integendeel. Ik heb genoten. Is het spannend? Valt wel mee. Ik heb al duizenden crime verhalen gelezen en gezien, en ben - net als de meeste liefhebbers - wel wat gewend. Is het plot zo ingenieus? Nee, het zit goed in elkaar, dat zeker, maar het is niet dat je van de bank valt van verbazing. Is het supergrappig? Nee, goddank niet. Is het verrassend? Och, valt wel mee. Wat is het dan? 5 sterren benadert nog niet eens hoezeer ik van dit boek genoten heb. Het is zijn verhaaltrend. Norton vertelt je het verhaal alsof je erbij bent. Je ziet de mensen voor je. Hij pompt ze vol vlees en bloed. In een zin begrijp je helemaal waar je bent en hoe het voelt, ruikt en eruit ziet. De mensen, de omgeving, de sfeer van het stadje: echt alles komt tot leven.  Hoe doet hij het? Norton vertelt tot in detail wat de mensen denken en voelen. Hij is alle zintuigen tegelijkertijd. Dat haalt heel vaak de vaart uit een verhaal, maar dat is hier helemaal niet erg. De sfeer is hier bepalend. Je nieuwsgierigheid wordt gewekt door die details. Het boek is in no time uit ook al leest het bijna loom. Je woont een weekend lang in een stadje waarin niets gebeurt en waar nog nooit iets is gebeurd. Of toch wel?  Natuurlijk wel. Juist als het verhaal begint, lijkt het stadje te ontwaken. Precies op het juiste tempo zodat je overal van kunt genieten.  Ik ga echt geen spoilers geven. Wees niet bang. Dit boek kan het best geconsumeerd worden als je niets over het plot weet. Lees het boek en laat het mysterie zichzelf aan je ontrafelen.  Hoezeer ik ook heb genoten, ik hoop niet dat iedereen deze schrijfstijl nu gaat overnemen. Norton wisselt namelijk om de haverklap van perspectief. Dat kan letterlijk wisselen bij het overhandigen van een kopje thee. Dus: persoon a schenkt het in en we weten wat hij/zij denkt en voelt. Als persoon b het kopje thee aanneemt dan weten we hoe de thee warm aanvoelt in die handen. In diezelfde scene is nog iemand aanwezig en die neemt het perspectief mee als hij opstaat. En om een verhaal dan nog interessant te houden, en dit zelfs tot een pluspunt te maken; daarvoor moet je grandioos goed kunnen vertellen. En dat kan Norton.  Hij pakt de rust in het boek en verlaat vaak de rode lijn om een personage helemaal goed neer te zetten. Ook hier geldt voor mij: ik heb genoten maar hoop niet dat iedereen dat ineens gaat doen. Je moet dit kunnen. Je moet de gave van het vertellen tot in de puntjes beheersen. En die gave bezit Norton als geen ander.  Het lijkt alsof hij debutantenfouten tot kunst heeft verheven. Alsof hij zegt: ik vertel het verhaal precies zoals ik dat wil en houd me niet aan allerlei heersende conventies. Ik ben dan ook zeer benieuwd wat de critici gaan zeggen over dit boek. Vallen ze over de zogenaamde beginnersfouten of zien ze dat het hier juist geweldig tot zijn recht komt en dat Norton iedereen de loef afsteekt?"
"0","Zinderend spannend is dit boek niet, het is wel prettig geschreven waardoor het makkelijk leest. Ik hoop dat de volgende Saskia Noort weer meer inhoud heeft, deze is echt te makkelijk en bleef te lang hangen in de party scene van Ibiza."
"1","Een lijvig boekwerk ligt te wachten. Ik ben benieuwd naar de voor mij onbekende Georgische auteur. De proloog verrast en een originele verteltrant verleiden tot verder lezen in de vertelling van Nitsa over haar land en haar familie. Aan haar nichtje Brilka verhaalt zij over de wording van de Republiek Georgie met diens ingewikkelde haat-liefde verhouding tot ‘grote broer’ Rusland die hun familiegeschiedenis zo heeft bepaald. In de vorm van een epos dat in alles lijkt op een egodocument, komen niet alleen de rollen en karakters van de voorouders in beeld, maar ook het eigene van de Georgische cultuur.  Door de geschiedkundige connotaties waan je jezelf als lezer in een historische roman die de familie Jasji volgt in het turbulente twintigste eeuwse Rusland en Georgie, èn in hun verhouding tot de westerse wereld. Boeiend om te lezen, vooral door de soepele schrijfstijl van de –overduidelijk- vrouwelijke auteur. Door alle verwikkelingen houdt het je aandacht vast en leef je mee met de voor- en tegenspoed die de familie treft. Wel word je als lezer voortdurend heen en weer geslingerd tussen de plek en omstandigheden waarin het allemaal plaats vindt. Zo’n schijnbaar associatieve gebeurtenis doet afbreuk aan het ‘grote verhaal’, verwordt tot spelen op (te)veel schaakborden. Het gaat dan ten koste van het perspectief van de met liefde beschreven hoofdpersonen, hun karakterschildering en reactie op de wereld om hen heen. Er zijn zoveel verhaallijnen als er personen zijn en boven alles is er die familieband, bevochten en in stand gehouden door de ‘pater familias’. De vrouwen hanteren andere strategieën om te overleven. Aardig hierbij is het uiterst geheime, overgeleverde chocoladerecept dat als een rode draad door het boek loopt. Meer ‘kunst’ grepen zijn toegepast zoals wanneer het politieke klimaat verandert en kenteringen moeten worden ingeleid. Historische gebeurtenissen worden ingevoegd, lijken er meermalen met de haren bijgesleept. Waarom zo frequent ? Zo’n duiding kan tòch niet volledig zijn en leidt soms alleen maar af. Kortom: het begin van het omvangrijke boek verrast, het verhaal zit goed in elkaar, leest als een trein en boeit. Maar de vraag blijft: wat wilde de auteur nu schrijven? ’n Historische roman, een familie-epos, een (gefingeerde?) autobiografie, een kroniek van het veranderende 20 ste eeuwse Georgie? Het is een mix van dat alles geworden, met een bijzondere, meeslepende roman als resultaat. En als er een rasverteller aan het woord is kan dat goed uitpakken, al zet het mij als lezer soms op het verkeerde been.  Dd 10 januari 2017 Margot Mombers"
"0","Zelden zo'n slaapverwekkende en ongeïnspireerde 'thriller' onder de ogen gehad als deze. De eerste helft wordt opgevuld met een totaal irrelevant verhaal, waarin het vooral de bedoeling is (veronderstel ik) om de hoofdpersonages en hun interesses (vooral whisky en tango) breed uit te smeren. Tweede helft gaat op hetzelfde elan voor, bladvulling bladvulling bladvulling... De plot is (naast ongeloofwaardig) gewoon slap. Eén uitgedoofde ster, sorry."
"1","Als in het vondelpark een meisje van 15 en blond op brute wijze wordt vermoord. Gescalpeerd wordt rechercheur Britt Franken op de zaak blond 15 gezet. Blond 15 is dan ook een gruwelijke thriller en het verhaal wordt met veel vaart verteld. Het verhaal zit dan ook goed in elkaar voor een overigens niet al te dik boek en bevat het alle elementen die je in een thriller mag verwachten. De personages zijn goed uitgewerkt en komen in het verhaal goed tot leven. Kortom, een boek dat je in no time uit hebt en zeker de moeite waard is om gelezen te worden."
"0","Gelukkig is de schrijfstijl meer dan behoorlijk,anders had het bij 1 ster gebleven. Oké, het boek leest vrij aangenaam maar inhoudelijk zit er totaal geen diepgang in."
"1","Ja ik ben echt heel positief over dit boek. Ik las de achterkant en dacht meteen hmmm wat zou er aan de hand zijn in dit verhaal. Nou vond het echt enorm interessant en spannend! Ik heb heel vaak op het puntje van mijn stoel gezeten en een slapeloze nacht gedraaid omdat hij uit moest hahah. Dikke aanrader. Heb het boek ook aan mijn vrienden gegeven en die vinden hem ook enorm spannend."
"0","Verschillende boeken heb ik gelezen van deze schrijver. Maar dit boek begint goed maar gaat dan over familie enz.........namen en generatie's enz.... Het wordt voor mij te ingewikkeld. De schrijver zoekt zelf een uitweg. Neen,geen mooi boek ook niet spannend. Voor mij is dit één van zijn slechtste schrijvels."
"1","Het was wennen om een verhaal als script te lezen, maar daarna las het als een trein. Wederom een intrigerend en vasthoudend verhaal. Het had mij net zo in de greep als de voorgaande delen. Ook een mooi vervolg, wat goed aansloot op de rest van de serie. De karakters zoals Harry, Ron en Hermelien zijn nu volwassen, maar weinig veranderd en daardoor herkenbaar. Mooi om de relatie tussen Harry en Draco te zien veranderen door de vriendschap van hun zonen. Van mij mag J.K. Rowling nog verder schrijven."
"0","Dit was mijn eerste kennismaking met een Scandinavische schrijver, en ik had gelezen dat hun boeken meestal nogal traag op gang komen. Zo ook dit boek, maar helaas zo traag dat ik het idee heb dat het nooit echt op gang is gekomen. Op geen enkel moment werd het voor mij spannend en de dader had ik ook al vrij snel door. Desondanks had het einde toch nog wel een verrassing voor mij in petto.  Er staat dat het boek een literaire thriller is, maar voor mij was het meer een detective. Het heeft fijne korte hoofdstukken en hoewel het zeker geen slecht (geschreven) verhaal is koste het mij moeite om het boek steeds weer op te pakken om verder te lezen. Hierdoor heb ik 'm maar 2 sterren toegekend."
"1","Realistisch, spannend, bloedstollend. Zo kun je Vogelman van Mo Hayder in drie woorden samenvatten. Dit boek leest als een film...het bevat prachtige personages (je leeft helemaal met ze mee) en het zit vol vaart en spanning. Door de perfect getimde cliff hangers blijf je doorlezen en is de spanning soms om te snijden. Gelukkig is er al een 2e deel van deze prachtige thriller."
"0","Liesbeth Bede verhuisd met man en twee kinderen naar Luttelgeest. Ze komt terecht in een wijk die 'de Schoot' wordt genoemd. Het lijkt allemaal heel idyllisch. De vrouwen vormen een gemeenschap ""het Legioen"", enkel vrouwen, mannen zijn niet welkom. Het hele idee is om een wereld te creëren zonder mannen. Liesbeth Bede wordt opgenomen in de gemeenschap, maar kan zich er niet 100% aan overgeven. Als ze op een vreemde expeditie wordt gestuurd naar Pakistan en China, neemt ze een besluit en kiest haar eigen pad.  Het is een vreemd boek. Waarom wordt er toch constant gesproken over Liesbeth Bede, het lijkt een voor en achternaam, maar wordt nooit losgekoppeld. Het schept een afstand en is irritant. Bij de wijze van schrijven lijkt het of het door twee verschillende schrijvers is geschreven. Sommige stukken lezen goed en makkelijk, andere stukken zijn traag en verwarrend en ineens komen er ineens weer filosofische delen voorbij.  Het leven in 'de Schoot' doet wat denken aan 'Stepford wives', maar ook aan de 'Eetclub', maar mist de spanning van een mysterie. Het deel waar het meeste humor in zat, was het 'mannenuitje', dat was weer een stuk wat goed en prettig te lezen was.  Interessant is het als Liesbeth vertrekt naar Pakistan en China, maar dat is van korte duur. Het brengt wat humor in het verhaal en ervaringen over het reizen als vrouw in een streng Islamitisch land, maar het is wel erg onwaarschijnlijk wat ze daar allemaal doet. Het lukt maar niet om te blijven boeien.  Het is een verhaal met potentie, maar het komt niet uit de verf. Na het lezen blijft er weinig hangen en is het de vraag; wat heb ik nou eigenlijk gelezen."
"1","Wat vond ik ervan?  Vanaf bladzijde één merk je dat Reece wat heeft meegemaakt. Hierdoor wil je heel graag verder lezen om er achter te komen wat zij dan heeft meegemaakt. De omschrijving van het dorpje, de mensen en de omgeving waren perfect. Je had echt het gevoel dat jezelf in Wyoming, Angel’s Fist stond. Ik kon bijna de natuur ruiken, de sfeer van het gezellige dorpje proeven en de mensen in de omgeving zag ik bijna als mijn vrienden. Maar toch deed ik bijna 2.5 week over dit boek en dat kwam omdat er zoveel in gebeurde dat ik het af en toe moest wegleggen om het even op een rijtje te krijgen, daarnaast was het ook heel spannend. De moordenaar had het goed gespeeld om een gekke vrouw nog gekker te lten lijken.  Helaas heb ik blijkbaar niet meer boeken van Nora Roberts gelezen, maar dat ga ik nog zeker wel doen. Het boek zelf deed mij denken aan een boek die ik had gelezen toen ik 10 was, namelijk het zwarte hart. Dit was toen een van mijn favoriete boeken, dus om dan een soort gelijk boek te lezen was heerlijk.  Wat vond ik minder?  Wat ik erg vervelend vond is dat er zomaar uit het niets werd geswitcht van personages. Dus ik las bijvoorbeeld vanuit Reece en twee seconden later las ik weer vanuit Brody. Hierdoor wist ik soms niet welke gedachte bij wie hoorden, dit was soms erg verwarrend. Dit is echter ook mijn enige opmerking.  De personages  Aan elke personage van het boek werd veel aandacht aan besteed, dit is vast een van de redenen waarom dit boek bijna 500 pagina’s dik is. Maar doordat Nora Roberts dit had gedaan bouwde je ook echt een band op met de mensen van Angel’s Fist. Reece de hoofdpersonage vond ik echt ontzettend goed beschreven, het gevoel dat je niet op je eigen geheugen kan vertrouwen lijkt mij echt verschrikkelijk. Brody vond ik in het begin een arrogante saaie klootzak en op het einde van het boek nog steeds maar naast die dingen vond ik hem aan het eind van het boek ook loyaal, lief en erg beschermend. Joanie de baas van Reece was een pittige tante maar met een hart van goud.  Helaas kan ik niet alle personages gaan beschrijven want dat zijn er echt teveel!  Het slot  Laten we zeggen dat ik het slot niet zo spannend vond als ik het rest van het boek vond. Voor mijn gevoel was het einde een beetje afgeraffeld en ging mij ook te snel. Het was ineens van pats boem einde."
"0","Vergeet de meisjes (2017) van schrijfster Alma Mathijsen gaat over de journalist Fields, de schrijfster Iris Kouwenaar die als een kluizenaar leeft en haar bijzondere vriendin. Fields krijgt de opdracht om naar Nederland af te reizen om Kouwenaar de interviewen naar aanleiding van de twintigste jaar van haar boek Antidote. Het probleem is echter dat Fields door de jaren heen een aversie tegen de schrijfster heeft gekregen en eigenlijk de opdracht niet wil doen. Hij heeft echter geen keuze en probeert een interview met Kouwenaar te regelen. Maar hij stuit op problemen want de vriendin van Iris Kouwenaar, Kay, zorgt ervoor dat haar vriendin geheel van de wereld wordt buitengesloten. Ze maakt het onmogelijk voor Fields om de schrijfster te spreken. Toch krijgt Fields het op een bijzondere manier voor elkaar om veel van de schrijfster te weten te komen. Dit gaat echter niet zonder problemen.  Vergeet de meisjes is een apart verhaal. Een verhaal die je niet vaak zal lezen. Mathijsen heeft dus een bijzonder idee gehad voor ze begon met schrijven. Ook wordt het al snel duidelijk dat ze veel oog voor details heeft. De schakeling tussen het ik-perspectief van het eerste deel van het boek naar het tweede deel met een derde persoon-perspectief is echter te abrupt. De chronologie van het verhaal wekt ook te vaak verwarring op. Het gaat eigenlijk al fout wanneer Mathijsen de verhalen van Fields en Iris in elkaar verweeft. De manier waarop zij elkaar ontmoeten is door de schrijfster erg geforceerd beschreven, alsof ze eigenlijk niet helemaal wist hoe ze dit moest aanpakken. Dit is jammer, want het idee is erg origineel. Bovendien is de snelle afwisselingen van vreemde gebeurtenissen eigenlijk niet nodig. Het kan zelfs resulteren in een vervreemding van de lezer tot het verhaal. En dan de grootste vraag die speelt na afloop van de roman: wat is nu de boodschap van dit verhaal? Is het de bedoeling geweest om het verhaal onderschikt te maken aan de feministische kant van het boek?"
"1","Wow. Wat een prachtig boek is dit. Ik ben er eigenlijk een beetje stil van. In het laatste hoofdstuk lees je wat het Grote Geheim is dat Emily en haar Robbie delen. Het boek begint in het nu met de zelfmoord van Robbie die het water inloopt en niet meer terugkomt. Hij laat een roos en een briefje achter waarmee hij afscheid neemt. Robbie en Emily (hij scheepsbouwer en zij arts) hebben een roerig leven achter de rug. Als Robbie de diagnose Alzheimer krijgt en de mist in zijn hoofd regelmatiger dikker wordt besluit hij haar te verlaten. Uit bescherming, uit liefde. Door de reis terug in de tijd kom je te weten wat er jaren geleden is voorgevallen en waarom het zo vreselijk zou zijn als de waarheid uit zou komen. Prachtig boek! Aanrader. Vier sterren."
"0","In dit boek begonnen op aanraden van een klant van de bieb. Ik heb er spijt van, vond het totaal niet spannend en de privé-problemen van Fiona begonnen me danig te vervelen. Ik vond het behoorlijk langdradig en ook erg afstandelijk geschreven. Eigenlijk is het een psychologische roman over een rechercheur met behoorlijk psychische problemen,dat er daarnaast een moord op te lossen valt is maar bijzaak. Althans zo heb ik het ervaren. Twee sterren omdat ik het wel heb uitgelezen, al is het dan de laatste hondervijftig blz. met de franse slag."
"1","Henrik Petterson (HP) vindt een mobiele telefoon, maar al snel blijkt de telefoon speciaal met hem te communiceren. HP, toch al met een ietwat criminele carriere, besluit mee te doen met het Spel en de gevolgen zijn niet te overzien. De opdrachten gaan van kwaad tot erger. Gelukkig heeft hij een goede vriend, een wizzkid, die hem kan helpen om de bron van het spel en/of de SpelLeider op te sporen. Rebecca is een veiligheidsagente. Ze is goed in haar werk. Zij heeft een getraumatiseerd verleden, maar weet dat heel goed te verbergen. Op enig moment komen de verhaallijnen van Rebecca en HP samen, maar hoe hun relatie nou werkelijk in elkaar steekt? Dit boek is verkozen tot het beste Zweede thrillerdebuut en ik begrijp dat helemaal. Het is een eigentijds en snel geschreven verhaal. Er zit de nodige humor in verwerkt en het einde is leuk en verrassend. Ook krijgen Rebecca en HP van de auteur een eigen ""toon/taal/gezicht"". Een dikke aanrader. [Buzz] is het tweede boek van deze auteur."
"0","Ik heb dit boek gelezen voor de leesclub en dit is dan ook de enige reden dat ik dit boek helemaal uit heb gelezen want het was totaal niet mijn smaak. Door de achterflap van het boek was ik erg nieuwsgierig naar het boek, maar het maakte de verwachtingen niet waar. Het boek gaat van de ene persoon naar de andere persoon waardoor je je in het begin afvraagt hoeveel personen er nog gaan komen en waar het naar toe gaat. Uiteindelijk blijven er 3 hoofdpersonen over, Pekman, meneer steeghuizen en Rosa. Pekman is net zijn vader verloren en de begrafenis word verstoord door een clown. Meneer steeghuizen is een klant kwijtgeraakt op het werk en rijd met de auto een meisje. Rosa is de vriendin van het aangereden meisje. Ze kennen elkaar niet maar zijn eigenlijk allemaal op een manier met elkaar verbonden. Ze zijn allemaal op de vlucht uit hun leven en komen samen op zee."
"1","""Het einde van de affaire"" (The End of the Affair) is Greene's vierde en laatste zogenaamde katholieke roman (na Brighton Rock, The Power and the Glory en The Heart of the Matter). Het katholieke geloof speelt dus een belangrijke rol in deze roman, die tevens een sleutelroman is. Ze beschrijft de liefdesrelatie van schrijver Maurice Bendrix en de met Henry Miles getrouwde Sarah Bertram. Graham Greene zelf had vanaf 1946 een verhouding met Catherine Walston, die getrouwd was met Harry Walston. De roman is opgedragen aan ""C"". In 1951, toen de roman verscheen, was de affaire ten einde. Het lijkt er op dat Greene dit van zich af heeft willen schrijven. De roman is natuurlijk meer dan een eenvoudige sleutelroman over een driehoeksverhouding. Niet voor niets wordt het een katholieke roman genoemd. Thema's zijn geloof, schuld, lijden, trouw, liefde en haat, door elkaar verweven alsof ze niet altijd onderscheidend van elkaar zijn. Het toont Greene's eigen worsteling met het katholicisme, waar hij in 1926 toe bekeerd was, bij zijn huwelijk met Vivien Dayrell-Browning. Greene voerde talloze discussies met een priester over vragen rondom het bestaan van God. Hij noemde zichzelf ook wel een katholieke agnost of zelfs katholieke atheïst. Vergelijkbare discussies zijn ook terug te vinden in de roman Het einde van de affaire, waar Bendrix argumenten wisselt met de priester die pleit voor een katholieke dienst bij Sarahs dood. Ook de dagboeken van Sarah getuigen van een persoonlijke worsteling met de relatie van mens tot God. De twijfel wordt mede gevoed door haat; de haat jegens God vanwege het mislukken van een relatie, vanwege ongelukken is net zo goed een erkenning van God als de katholieke liefde voor God (""…ik moet niet gaan haten, want als ik werkelijk ging haten zou ik geloven"").  Het boek is ook wel verschenen onder de Nederlandse titel Het einde van het spel, maar die titel is minder goed gekozen, want de affaire tussen Bendrix en Sarah staat centraal in het boek, met dus de verwijzing naar Greene's eigen affaire, die beiden beëindigd waren."
"0","Na 135 bladzijde zat er nog geen verhaal in. De hoofdpersoon vind ik besluiteloos en de beslissingen die ze neemt maakt ze niet altijd vrijwillig. Als er al een verhaal inzit dan komt het laat (te laat op gang)"
"1","André en Nicole zijn met pensioen en gaan voor een maand naar Moskou, naar André's dochter uit een eerder huwelijk. Nicole voelt zich oud, het is of het leven aan haar voorbij glijdt. Waarom is ze nooit gepromoveerd? Waarom heeft ze het gewone leven van een vrouw met een baan en een gezin geleid? Ook haar man André denkt na over de keuzes die hij gemaakt heeft.  Deze in 1965 door Simone de Beauvoir geschreven novelle werd gepubliceerd in 1992 en verscheen begin november in Nederlandse vertaling. Het verhaal speelt begin zestiger jaren, het IJzeren Gordijn drukt zwaar op Oost-Europa en veel Franse intellectuelen bewonderen het communisme kritiekloos. Een klein verhaal, waarin de kracht van De Beauvoirs observaties doorklinkt.  De Beauvoir geeft André en Nicole evenveel ruimte en fileert het verschil tussen man en vrouw, de politieke realiteit en het ongemak dat uit de combinatie voortkomt. Hoewel die politiek gedateerd is, heeft het verhaal daardoor een tijdloze dimensie. Nicole voelt en denkt over haar relatie met haar man en zoon. De laatste gaat binnenkort trouwen en ze voelt de pijn van het verlies als een lichamelijke wond. Nicole houdt van André, al is die liefde niet meer lichamelijk sinds een vriend van hun zoon haar met ongeïnteresseerde beleefdheid bezag. ""Ze was die blik nooit meer te boven gekomen; ze was opgehouden met haar lichaam samen te vallen: ze zat voortaan in een vreemde huid, een treurig makende vermomming. (…) Sinds die tijd was ze in bed heel koel gebleven: je moet een beetje van jezelf houden om het prettig te vinden in iemands armen te liggen.""  Ook André vertrekt vanuit zijn gevoel, zijn liefde voor Nicole, maar ook zijn teleurstelling in zichzelf, in zijn gemankeerde ambities. Maar zijn gevoel gaat naar buiten, naar de realiteit, de politiek en de historische situatie. Hij heeft altijd jong willen blijven en nu is hij ineens een oude man. Als ze in Leningrad zijn vieren de jongeren feest in het park. ""Hij keek met afgunstige verbazing naar hen: waarom ben ik niet meer één van hen? Hoe heeft dit míj kunnen overkomen?""  In Moskou beginnen de twee zich langzaam aan elkaar te ergeren. Tot een misverstand de bom doet barsten. André vraagt zich af of ze ooit echt van hem heeft gehouden. ""Maar als ze niet van hem hield, als ze aan hem niet genoeg had, als ze bleef bij haar gevoelens van wrok, zou die droom van hem met z’n tweeën behoorlijk in duigen vallen. Ze zouden de treurige oude dag tegemoet gaan van mensen die alleen maar bij elkaar blijven omdat uit elkaar gaan na een bepaalde leeftijd niet meer doenlijk is.""  Ook Nicole beseft zich dat ze op een keerpunt staan. ""Een stel dat samen doorgaat omdat het ooit begon: was dat de toekomst die hen wachtte? Vriendschap, genegenheid, maar geen echte reden om bij elkaar te blijven. Zou het zo worden?""  Simone de Beauvoir heeft vele invloedrijke romans geschreven en is één van de boegbeelden van de feministische literatuur. Toen ze op 78-jarige leeftijd overleed liet ze een uitgebreid oeuvre na, bestaande uit romans, essays, memoires en brieven. Ze was politiek actief, ijverde voor de economische zelfstandigheid van vrouwen en woonde jarenlang in een hotel. Zo ontkwam ze aan het huishouden, maar waar ze niet aan ontkwam was aan de liefde. Haar relatie met filosoof Sartre was niet exclusief en beiden hadden andere partners. En hoewel ze deze open relatie altijd verdedigde schemert het ongemak ervan in haar boeken door."
"0","... Fans van liefdesdriehoeken zullen waarschijnlijk volop genieten van deze reeks. Zelf ervaarde ik het eerder als een ‘bwa ja’-boek. Het is niet persé slecht – maar het springt voor mij persoonlijk niet naar voren tussen de vele YA-boeken. Ik hoopte op verbetering in dit laatste deel maar het lijkt wel alsof de klik tussen mij en de personages werd doorgeknipt tijdens het lezen van het tweede boek. De schrijfster slaagde er niet meer in om me echt mee op sleeptouw te nemen en dat miste ik echt bij dit afsluitende deel."
"1","Ivan Toergenjev schreef deze novelle een jaar voor zijn dood in 1883. De aanleiding was de zelfmoord op het toneel van een beroemde operazangeres.  In Na de dood van klara Militsj gaat Aratov, een mensenschuwe jongeman, op zoek naar de zelfmoord van de actrice Klara. Tijdens dit onderzoek komt hij in de ban van Klara op een magische, fascinerende en zinsbegoochelende manier.  Deze uitgave is een herziene vertaling van Else Bukowsky uit 1920. De personages zijn typerend voor Toegenjev. Vooral het jonge meisje dat haar eerste echte liefde beleeft. Vrouwen zijn vaak het moedigst en meest edel in de romans van Toergenjev, mannen zijn vaak intellectueel, gevoelig en sympathiek, maar doorgaans ook slap en machteloos, zo ook Aratov. ."
"0","Ik heb lang uitgekeken (2 jaar) naar een nieuw boek van Greg Iles en ben er aan begonnen met hoog gespannen verwachting. Uiteindelijk is het voor mij een topschrijver met een grote T. Het begin van het verhaal was moeizaam maar daar kan ik, gezien de onderwerpen, nog wel begrip voor hebben. Dus daar heb ik me met een dosis positieve inzet en enthousiasme doorheen gewerkt. Toen bleek de Greg Iles zoals ik hem ken van andere boeken op te staan en werd het verhaal spannend en op een zodanige manier of dat je het zelf meemaakt. En dat is knap en is tevens datgene wat ik zo in hem waardeer. Maar helaas, aan ieder boek behoort een einde te komen en liefst op een wijze waar je na de laatste pagina nog eventjes stil blijft zitten om de verwerking zijn werk te laten doen. En dat is precies datgene wat ik heb gemist aan dit boek. Een plot die langdradig en volledig voorspelbaar is, is Greg Iles niet waardig. De passages over de bijbel zijn m.i. onnodig lang, komen ietwat ongeloofwaardig over en voegen niet altijd iets toe aan het verhaal. Als ik nu alles optel dan kom ik uit op een teleurstellend geheel en dat is iets wat ik vooraf in het geheel niet had verwacht. Jammer, maar het is voor mij niet anders."
"1","De stijl van Nina Polak is wervelend, boeiend en eigentijds. De interviews, whattsapp-gesprekken en een novelle zorgen ervoor dat het boek behalve door de actuele thema’s me ook blijft boeien in stijl. Het boek gaat op feitelijke wijze in op zeer eigentijdse thema’s.  Gebrek is een groot woord verraste me. Medelezers waren er niet erg van onder de indruk. Ik las het dus als een soort verplichting. Je zit bij een Boekenclub of niet. Vanaf het begin had het me volledig in haar greep.Nina Polak kan prachtig op een zeer eigen wijze schrijven!  Een fragment: Lieve Juda, Ik ben prehistorisch, ja, maar mijn e-mail lees ik nog net. Die antieke telefoon wordt trouwens binnenkort vervangen, maar alleen, omdat ik dan navigatiesoftware kan downloaden.Zit heer nu met de loodzware laptop van Lood ( mijn baas min of meer) op een terras in San Remo. … En veel verwende toeristen, die plaag wordt alleen maar erger, waar je ook komt.  Een mooie recensie van het boek vind je op ‘haasblog’ (http://haasblog.nl/gebrek-is-een-groot-woord-nina-polak/ ) Daar sluit ik me helemaal bij aan. Het boek van Nina Polak laat je met veel vragen achter en nodigt uit tot discussie. *****/*****. Een aanrader!"
"0","Ik vond het boek soms te voorspelbaar en te zoetsappig dat was jammer. Ik kwam er ook niet heel makkelijk doorheen. Ook sommige verhaallijnen wat afgeraffeld."
"1","Een boek met een prachtig eind. Dat eind alleen is het al waard om je door de bijna 500 pagina's heen te worstelen. Want dat was het wel, een worsteling. Het begin van dit boek is bijzonder, maar na een paar hoofdstukken lijkt het verhaal helemaal nergens heen te gaan. Omdat ik van een andere lezer begreep dat ik echt nog even vol moest houden, heb ik dat maar gedaan. En gelukkig maar, want het eind... Ja, dat eind, dat is prachtig!"
"0","Moord terwijl u wacht is niet het nieuwste en tevens achtste deel in zijn serie Q. De Deense succesrijke thrillerauteur Jussi Adler-Olsen (1950) laat zijn fans nog een aantal maanden smachten. Om die talrijke en rusteloze lezersogen toch enigszins te sussen, is Moord terwijl u wacht uitgebracht. Een novelle - vertaald door Kor de Vries – die niet eens de honderd pagina’s haalt. Het kleine formaat en het aanzienlijke lettertype tonen in ieder geval aan hoe minuscuul het boek is. Zijn deze dure pagina’s ruimschoots de moeite, alsook de investering waard? Lars Hvilling Hansen ondergaat in een kappers- en schoonheidssalon, bij François, een echte metamorfose. Heel bewust kiest hij hiervoor, omdat zijn vrouw hem bestempelt als ‘saai’. Vervolgens dumpt hij haar. Een fris en mooi uiterlijk moet een nieuwe impuls geven aan zijn leven. Dergelijke transformatie heeft slechts een tijdelijk effect. Een tweede intensieve behandeling bij François, die officieel Jens Sørensen heet, dringt zich op. Dit kost echter een fortuin; aldus beslist de protagonist een bijzonder lucratieve activiteit te beginnen als zelfstandige huurmoordenaar. Tevens noemt hij zich Michel De La Motte voortaan. Klinkt indrukwekkend, toch? Het lijkt hem allemaal nog heel goed te gaan lukken ook; de eerste potentiële klant dient zich heel snel aan. Volgens de quote op de achterflap is Moord terwijl u wacht “een razend spannend moordverhaal”. Moorden vinden zeker plaats, machtig spannend is het echter nooit. Verwacht geen knap overdonderende plot, hiervoor is het verhaal te kort. Uitgediepte karakters? Helaas, driewerf helaas. De lezer verneemt slechts bitter weinig over het hoofdpersonage en de andere heerschappen. Van één ding ben je zeker: je hersenen geraken in geen enkel geval overbelast. Het verhaal is flink doorspekt met humor; een bekend en gewaardeerd bestanddeel uit zijn vorige boeken. Dat wel. Vermakelijk is het eveneens en de opzet is behoorlijk geslaagd.  Goed als een licht verteerbare entree, vooraleer het hoofdgerecht op de ongeduldige lezerstafel komt. Ruim twee jaar na het verschijnen van Selfies, wachten de aanhangers van de schrijver op het achtste deel in de serie Q! Plusminus een uur leesplezier, dit intermezzo is Adler-Olsen onwaardig."
"1","Ann Shen, die eerder Bad girls throughout history schreef, gaat op hetzelfde elan verder met Legendary ladies. Deze keer geen 100 historische vrouwen, maar 50 sterke godinnen. Een mooie illustratie vergezelt elke godin. Shen geeft de basisinformatie over elke godin. In welk domein ze actief is, waarmee ze je kan helpen en de belangrijkste mythes. Die laatste hadden gerust wat uitgebreider besproken mogen worden. Met soms slechts een half blad per godin, lijkt het alsof het boek een index is. De indeling ervan gebeurt op basis van verschillende domeinen: protection, love, creativity, power en reinvention. Die opzet leuk gedaan en geeft nog meer inzicht in de gelijkenissen tussen verschillende culturen. Zo zie je vaak dezelfde trekken terugkeren bij godinnen uit verschillende mythologieën die actief zijn binnen eenzelfde domein. Vaak worden ook kruisverwijzingen tussen de verschillende godinnen gelegd. Wanneer verschillende godinnen bijvoorbeeld vaak samen afgebeeld worden, wordt dat ook vermeld. Zo vormen hindoegodinnen Parvati, Lakshmi en Saraswati, die alle drie in een ander domein binnen het boek voorkomen, een heilige drieëenheid. Dit en de indeling naar domein creëert een samenhang die van het boek een boek maakt en niet zomaar een verzameling. De auteur zorgt er ook voor dat alle werelddelen aan bod komen, ook de meer onbekende religies als de Yorubareligie krijgen aandacht. Het boek maakt nieuwsgierig en zet aan om zelf meer onderzoek te verrichten. Shen geeft ook telkens aan waar een godin je mee kan helpen en wat je eventueel moet doen om de hulp van die godin in te roepen. Zelfs als je dat niet van plan bent is het toch nog altijd een leuk feitje dat je Gaia kan aanroepen door op je blote voeten in het gras te lopen en Tyche voor een mooi excuus zorgt om cakejes te bakken. De waterverfillustraties zijn heel kleurrijk en mooi. Elke illustratie complementeert de tekst die ernaast staat, met details als de juiste dieren, bloemen, wapens of sieraden waarmee de godinnen afgebeeld worden. Shen kan haar gekozen legendary ladies perfect vastleggen op papier. Legendary ladies is een inspirerend boek dat op de kar springt van het feminisme dat zo alomtegenwoordig is. Zoals de schrijfster zelf aangeeft in haar introductie: ‘While their stories and dominions vary, the godesses here have one great common thread: they have all found their own power. And through their stories, and perhaps a little bit of faith and magic, they will empower you.’"
"0","Tom en Shantea zijn twee tieners met normale problemen als een pestkop op school en ouders die in scheiding liggen. Maar dan merkt Tom dat zijn lichaam vreemd reageert op water: als hij nat wordt, verandert hij in een visachtig wezen. Zijn vader, Johan, onthult dat Tom en Shantea afstammen van een ras van ‘vismensen’ dat diep in de oceaan leeft. Maar voor Johan de kinderen mee naar huis kan nemen en aan hun families voor kan stellen, wordt hij gekidnapt door een kwaadaardige haai. Het is aan Tom en Shantea om hem te redden en een oorlog te voorkomen. De Anumoria Initiatie is het debuut van Robert Bijman (1967), en het eerste deel in een serie. Officieel is het sciencefiction, maar de technische verklaringen zijn minimaal. De talenten van de vismensen (van vorm veranderen, telepathie) zijn het gevolg van genetische experimenten van buitenaardse wezens met twijfelachtige kennis van zaken (‘in de zee is telepathie de enige vorm van communicatie’). De technologie (heel geavanceerde robots en computers, replicatoren zonder duidelijke energiebron) is ontwikkeld door leden van de koninklijke families (die in tegenstelling tot landmensen veel meer dan 8% van hun hersens gebruiken – ‘kun je nagaan hoeveel hoger wij op de ladder van de ontwikkeling staan’). De meeste wetenschappelijke achtergrond had zonder problemen vervangen kunnen worden door ‘het is magisch’. Ook de plot doet erg aan traditionele epische fantasy denken. Tom en Shantea zijn uitverkoren kinderen van koninklijke bloede, die al hun talenten bij hun geboorte hebben meegekregen. Ze krijgen een paar lessen, maar streven hun leermeesters al snel voorbij, en voor ze het weten ligt het lot van het koninkrijk in hun handen. Er is een ongecompliceerde vijand en een duidelijk einddoel, dat bereikt kan worden door een reeks van tevoren vastgelegde missies te voltooien. Zolang je accepteert dat de wereld eerder magisch dan wetenschappelijk is, is het een kleurrijke plek om in rond te lopen. Het is leuk dat het verhaal zich onder water afspeelt in plaats van in een parallelle of volledig verzonnen wereld, en het is verfrissend dat Bijman zijn eigen fantasie gebruikt in plaats van terug te vallen op Atlantis-mythen. Maar hij schrijft zichzelf wel in een hoek. Aan de ene kant wil hij een geïdealiseerde, harmonieuze samenleving neerzetten. Aan de andere kant moeten de helden wel wat te doen krijgen. En omdat de inferieure landmensen geen rol in het verhaal spelen, moeten de tegenstanders uit de onderwatermaatschappij zelf voortkomen. Hier en daar lijkt Bijman een opzet te maken om geloofwaardige conflicten te creëren. Een koning dementeert maar blijft regeren. En de landmensen op wie de zeewezens zo neerkijken blijken af te stammen van een groep die in opstand kwam tegen de buitenaardse bezetters, terwijl de voorouders van de zeemensen juist hielpen die opstanden te onderdrukken. Met andere woorden, generaties later zijn de nazaten van de collaborateurs beter af dan (en kijken ze neer op) de nakomelingen van de verzetshelden – een interessant uitgangspunt. Maar Bijman schrikt terug voor de implicaties van zijn mythologie (of heeft ze niet opgemerkt), en kiest voor de simpele oplossing. Zeemensen zijn superieure wezens, hun maatschappij is vreedzaam en geweldloos, alleen is een aantal van hen zonder duidelijke reden boosaardig of krankzinnig (het boek maakt geen onderscheid tussen de twee). Die harde scheiding tussen goed en slecht werkt sterk door in de karakters. De helden kibbelen onderling wat, maar ze houden allemaal van elkaar en conflicten zijn meestal na een paar minuten vergeven of vergeten. De schurken hebben nog minder diepte. De Anumoria Initiatie is een boek met weinig subtekst of nuance. Ieder gevoel wordt uitgesproken – meestal door de karakters zelf – en ieder plan en iedere motivatie wordt toegelicht. Emoties lijken vaak niet uit de karakters zelf voort te komen, maar zijn eerder kledingstukken die zoals het uitkomt aan- en uitgetrokken worden (zo worden zorgen en verdriet om een gekidnapte vader gemakkelijk vergeten als het tijd is de stad te bezichtigen). En het is lastig je in karakters in te leven als die voortdurend aan je ‘uitgelegd’ worden. De Anumoria Initiatie is al met al een vrij simpel, ongecompliceerd boek. Het leest makkelijk weg, maar is niet erg nieuw en bevat geen grote verrassingen."
"1","Koningsdochter Asha koestert een grote liefde voor verhalen. Deze laatste zijn uiterst gevaarlijk omwille van hun aantrekkingskracht op draken. Asha doet niets liever dan met behulp van de vertellingen de mythische wezens naar zich toe lokken om ze vervolgens te doden. Ondanks haar uitzonderlijke moed en vaardigheden torst ze een zware last. Als kind ontketende ze met haar verhalen ongewild de woede van de legendarische draak Kozu en riep zo een groot onheil over haar volk af. Sinds die ene noodlottige dag wordt ze Iskari genoemd, symbool voor al wat slecht is. Daarbovenop werd ze verplicht om zich te verloven met Jarek, een krijgsheer die toentertijd haar leven redde, maar de laatste jaren is uitgegroeid tot een machtige commandant die ze voor geen cent vertrouwt. Haar laatste kans om aan het huwelijk te ontsnappen is de ultieme boetedoening: het doden van de draak Kozu. Met gevaar voor eigen leven gaat ze op zoek naar het dodelijke monster, wetende dat haar slaagkansen zo goed als nihil zijn. De laatste Namsara, het eerste deel in de 'Iskari'-serie, is het fantasiedebuut van Kristen Ciccarelli en is dankzij Blossom Books volledig klaar om het Nederlandstalige publiek te betoveren. Hoofdpersonage Asha vormt de spil van het verhaal. De jonge vrouw draagt niet alleen littekens aan de buitenkant, maar ook vanbinnen. Haar schuldgevoel en de wil om te overleven hebben haar gevormd tot een rechtschapen vrouw met een onverbiddelijkheid die normaal gezien zijn gereserveerd voor antagonisten. Zo keurt ze de zachtaardigheid van haar broer af. ‘Hij dacht als … een held. Hij was te vriendelijk. Te goed. Te zachtaardig. Het zou hem nog eens duur komen te staan.’ Haar veelzijdige karakter wordt aangevuld met een al even rijk universum dat blijk geeft van een sterke verbeeldingskracht. Ciccarelli slaagt erin om de diverse personages en gebeurtenissen helder aan te bieden waardoor de lezer steevast het overzicht behoudt. De hoofdvertelling wordt om de zoveel tijd afgewisseld met een van de oude verhalen die het land rijk is. Deze voorzien de lezer in een tot de verbeelding sprekende schrijfstijl van verrijkende achtergrondinformatie en vormen de moeite op zich. Liefdesperikelen spelen een belangrijke rol, maar vormen wel degelijk een meerwaarde. Asha’s gevoelens confronteren haar met zichzelf en dragen bij aan de ontwikkeling die ze over het verhaal heen maakt. Zeker naar het einde toe wordt het verhaal bovendien ongewoon spannend met veel onthullingen en eindigt haast elke hoofdstuk met een onweerstaanbare cliffhanger. Een zeer verzorgde en rijke vertaling van Maria Postema laat de leesmagie hoog opflakkeren en dat wordt nog eens gesterkt door een tot in de puntjes verzorgde vormgeving. De laatste Namsara vormt een ode aan de kracht van verhalen en zowel Blossom Books als Postema hebben duidelijk het onderste uit de kan gehaald om die overtuiging alle eer aan te doen."
"0","The Terror of Living is de officiële titel van het debuut van de Amerikaanse auteur Urban Waite. Al langere tijd schrijft deze jonge schrijver korte verhalen die in diverse Amerikaanse bladen worden gepubliceerd. Maar zoals bij zo veel schrijvers van korte verhalen, bleef het ook bij hem kriebelen en dat resulteerde in zijn eerste boek, dat nu in Nederlandse vertaling verschijnt onder de titel Bloedrood is de nacht. Eddie Vasquez geeft in een bar een autosleutel aan een voor hem onbekende jongen. Deze jongen rijdt paard bij Phil Hunt, een ex-gedetineerde die met zijn paarden een nieuwe levensfase is ingegaan. De jongen probeert met Hunt een pakket, dat uit een vliegtuig is gedropt, te onderscheppen, maar ze worden door hulpsheriff Bobby Drake betrapt. Hunt kan vluchten, maar de jongen wordt bewusteloos achtergelaten en later gearresteerd. Als blijkt dat er in het pakket heroïne zat, wordt de leverancier onrustig en doet hij er alles aan om de verdwenen drugs terug te vinden. Die opdracht wordt aan de huurmoordenaar Grady Fisher gegeven, en die krijgt carte blanche om de dader om te brengen. Een bloedige jachtpartij is het gevolg waarbij Fisher, zonder enige vorm van medeleven, zijn doel probeert te bereiken. Een goed debuut moet bij de lezers inslaan als een moker, en een zodanige indruk achterlaten dat de vraag naar meer niet kan worden genegeerd. Om het zover te laten komen moet dat debuut aan de hoogste eisen voldoen. Een goed verhaal alleen is niet voldoende, de vertelkunst, en het omzetten naar een goed en prettig geschreven en leesbaar geheel zijn onontbeerlijk. Aan de eerste vereiste is in Bloedrood is de nacht volledig voldaan, het geschreven product voldoet echter bij lange na niet. De schrijfstijl is het best te vergelijken met een verteller die zijn verhaal op een monotone wijze declameert. Of het nu om een spannende scène gaat of een diepere achtergrond heeft, de toon en snelheid blijven gelijk. Daarnaast blijven te veel karakters anoniem, zoals de jongen, het meisje, de man, de bestuurder en de advocaat. Het wordt hierdoor allemaal een beetje afstandelijk. Tenslotte worden een aantal passages meerdere keren exact herhaald, maar dan vanuit een ander perspectief: dat draagt ook niet direct bij tot een flitsend verhaal! Gelukkig is er voor de jonge Urban Waite nog voldoende tijd om zich verder te ontwikkelen. Hij weet wel wat spannende scènes (kunnen) zijn, hij moet alleen nog de kunst leren om deze scènes ook spannend te beschrijven en met de juiste intonatie te serveren. Dan heeft hij kans dat lezers aan zijn lippen gaan hangen, maar dat is bij Bloedrood in de nacht zeker nog niet het geval."
"1","Eva Keuris (1978) schrijft toneelstukken en televisieseries en is voornamelijk bekend als eindredacteur van de serie Spangas. Over het spoor is haar debuutroman.  Stella heeft enkele boeken geschreven, maar niet onder haar eigen naam. Ze is een zogenaamde ‘ghostwriter’. Als ze benaderd wordt om een boek te schrijven over een oude moordzaak, grijpt ze deze kans met beide handen aan. Eindelijk een boek onder haar eigen naam.  Ingmar, Julian en Remi zijn veroordeeld voor de moord op de tienjarige Jordi de Wit. Alle drie claimen ze onschuldig te zijn. Als ze weer vrij zijn na jaren gevangenisstraf, wil Ingmar dat Stella een boek schrijft waaruit blijkt dat hij onschuldig is. Dat is voor hem de enige manier om weer verder te kunnen met zijn leven. Stella bijt zich vast in het verhaal en interviewt alle betrokkenen uit de tijd van de moord. Maar de gevoelens die ze voor Ingmar ontwikkelt staan haar objectiviteit wel in de weg.  Het boek begint met een stukje over het leven van Stella, hoe haar jeugd was en hoe ze zich heeft ontwikkeld. De vraag die direct naar boven komt: hoeveel autobiografische stukken zijn er in verwerkt?  Keuris wisselt het levensverhaal van Stella af met het verhaal over de moord op Jordi de Wit. We lezen hoe Stella’s boek langzaamaan ontstaat en we krijgen passages te lezen die ze schrijft. Hier zit duidelijk de spanning al in verwerkt, omdat je als lezer nog steeds twijfelt: hebben Ingmar en zijn vrienden het nu wel of niet gedaan? De afwisseling tussen het moordverhaal en Stella’s leven is heel subtiel gedaan. Je ziet overeenkomsten tussen Stella en Ingmar (ze hoorden vroeger nooit ergens bij en waren echte einzelgänger), maar toch zijn ze heel verschillend. Ze krijgen een relatie tijdens het ontstaan van het boek, wat niet heel onlogisch is, aangezien ze zoveel overeenkomsten hebben. Helaas voelde ik die chemie niet tussen hen beide, ik vond het erg geforceerd overkomen.  Er is vaak discussie wanneer een spannend boek een literaire thriller genoemd kan worden. Ik vind Over het spoor nou echt een goed voorbeeld van een literaire, psychologische thriller. Het verhaal draait niet alleen om feiten, maar ook om gevoelens, omstandigheden en er wordt over dingen dieper nagedacht. “Soms verliest een naam de persoonlijkheid die erachter schuilgaat. Als de persoon te beroemd of berucht wordt, verandert de naam in merk, symbool, in enkele gevallen zelfs vervoegd tot bijvoeglijk naamwoord. Marc Dutroux, Franz Kafka, Adolf Hitler. Deze mensen zijn zo geboren, met deze namen. De ouders van Hitler vonden Adolf de mooiste, of in ieder geval de meest geschikte, naam voor hun zoon. Ze konden er geen idee van hebben dat ze met die keuze de naam Adolf voor altijd zouden besmetten. (…) Het is niet verwonderlijk dat slachtoffers zelden de geschiedenisboeken halen. Ze zijn per definitie niet interessant. Meestal deden ze weinig bijzonders, ze leefden gewoon hun leven, totdat daar bruut een einde aan werd gemaakt.”  De cover van het boek is mooi gemaakt, een beetje mystiek. Een jongen in een zacht blauw licht, met voor zijn ogen een haarlok, die verdrietig maar tegelijkertijd bijdehand uit zijn ogen kijkt. Over het spoor is een spannend en origineel boek en ik ben benieuwd of Eva Keuris na dit goede debuut door blijft gaan met literaire thrillers schrijven."
"0","In dit debuut schotelt Rik Raven ons een erg interessant idee voor: tijdens het schrijven van een verhaal worden zowel de schrijver als de personages door elkaar beïnvloed. Ze moeten uiteindelijk samenwerken om het ultieme gevaar te stoppen. Ok, de idee van een personage die met zijn eigen auteur in aanraking komt is niet nieuw, maar het kan wel tot hele interessante verhalen leiden. Helaas komt dat hier niet goed uit de verf.  Hoewel ik de idee achter het boek goed gevonden vond, vond ik de uitwerking erg tegenvallen. De personages kwamen niet echt tot leven, waren erg stereotype en zeker in het geval van de gunslinger té machtig. De relaties tussen alle personages waren niet echt goed uitgewerkt. Verder vond ik haar schrijfstijl erg moeilijk om doorheen te komen. Al vrij snel had ik de neiging om het boek aan de kant te gooien, en ik heb echt moeite gehad om het uit te lezen. Dat is jammer.  Ik denk dat dit boek een gedegen redactie mist: ik hoop dat ze die in haar latere werk wel heeft kunnen vinden. Op dit moment geef ik niet meer dan anderhalve ster."
"1","Laceys grote droom is om later bij het bedrijf te gaan werken dat de baku heeft uitgevonden, een robot huisdier waarmee je honderd keer zoveel kunt doen als met een smartphone. Daarvoor moet ze aangenomen worden op Profectus, een eliteschool waar alles draait om high tech.  Nadat ze is afgewezen voor de school vindt ze de kapotte resten van een coole level 3-baku, die ze weet te repareren. Met Jinxed wordt ze alsnog aangenomen op Profectus. Maar Jinxed blijkt niet een standaard level-3 baku te zijn.  Jinxed begint met een redelijk lange introductie voor je als lezer echt in het verhaal zit. Maar als Lacey eenmaal op school is aangenomen, dan boeit het verhaal ook echt. En volgen de spannende scenes elkaar in hoog tempo op.  Zonder in details te treden, vanwege spoileralert, zijn alle scenes geloofwaardig beschreven. De personages kloppen. Omdat je in het hoofd van Lacey zit weet je het meest van haar. Ze vraagt zich in ieder geval de juiste dingen af. En dat ze gaat geven om Jinxed, is alleen maar logisch. Ook als ze steeds beter gaat begrijpen hoe afwijkend en bijzonder Jinxed is.  Dat het verhaal ook de nodige clichés bevat, is te vergeven. Zeker omdat in dit boek meisjes net zo technisch onderlegd zijn als jongens. Alleen daarom al raad ik het aan ieder meisje aan.  De schrijfstijl van McCulloch is vlot. Behalve de iets te lange intro, wordt nergens onnodig uitgeweid. Het verhaal is een deel een. Het vooruitzicht dat er nog een deel komt is fijn. Als lezer ben je echt in die wereld en geloof me, na het lezen van dit boek wil je zelf ook een baku.  Een aanrader voor Harry Potter fans, en ook voor de lezers van The Lunar Chronicles."
"0","Het uit 1995 daterende debuut van Charles den Tex. In 2002 en 2005, won de schrijver de Gouden Strop en dat schept verwachtingen ten aanzien van het boek 'Dump'. Dat zal vast een spannend boek zijn. Helaas, dit debuutverhaal is van elke spanning beroofd door de schrijfstijl van Den Tex. Je hebt als lezer het gevoel, dat je een verslag zit te lezen in plaats van een fictief werk. Zakelijk, to the point en emotieloos wordt de geschiedenis van Duffield Chemicals verteld. Dat hoofdpersoon Alex Duffield een succesvol zakenman is op het moment dat hij na zijn vaders overlijden aan het roer van diens onderneming komt te staan, valt door zijn vaak gekunstelde dialogen en gedachten moeilijk te geloven. Aan de ingrediënten ligt het niet, daar had best een spannend verhaal van gebrouwen kunnen worden. Noten spelen kan de schrijver wel, muziek maken moet hij in 1995 nog leren."
"1","‘Liever geen applaus voor ik leef’ is het debuut van Sander van Leeuwen. Het is een ingrijpend boek wat uit twee delen bestaat.  In het eerste deel maken we kennis met Thomas. Thomas is klaar met zijn studie en valt eigenlijk in een gat omdat hij geen werk kan vinden. Zijn dagen zijn kleurloos en rijgen zich aaneen met niets doen. Om iets om handen te hebben gaat hij ’s avonds werken als schoolschoonmaker. Thomas heeft een slecht zelfbeeld en noemt zichzelf kleurloos of beter gezegd wit. Hij woont samen met Eva, hun relatie is niet meer zoals het zou moeten zijn en hij vraagt zich dan ook dikwijls af of hij er wel mee door moet gaan en op welke manier. Op een dag krijgt Thomas een brief van Anna, een voor hem onbekend meisje die in Schotland woont. Anna schrijft hem openhartig over haar gevoelens. Thomas weet in eerste instantie niet wat hij hiermee aan moet en denkt dat iemand een grap met hem uithaalt. Als hij vervolgens een tweede brief krijgt besluit Thomas dat hij terug gaat schrijven. De briefwisseling wordt intenser maar van de kant van Anna ook steeds somberder. Thomas besluit Anna te gaan helpen omdat hij niet wil dat haar hetzelfde gaat overkomen wat er vroeger met zijn beste vriend Frank is gebeurt. In het tweede deel trekt Thomas de stoute schoenen aan en reist hij af naar Schotland. Hij gaat nu daadwerkelijk tot actie over en verbaast daarmee zichzelf. Hij probeert zo snel mogelijk bij Anna te komen.  Het boek begint rustig en het kostte me wat moeite om in het verhaal te komen, maar na het ontvangen van de eerste brief komt er vaart in het verhaal en kreeg het mijn volledige aandacht. Er komt zelfs een zekere spanning in het boek voor waardoor je niet op kunt houden met lezen. De schrijfstijl is vlot en heel prettig. Sander gebruikt mooie teksten in zijn boek zoals: 'Op een andere dag was ik nu misschien wel vastgelopen, liep ik tegen de wand van mijn wereld op'. De dromen in het verhaal zijn ook heel mooi geschreven en beeldend weergegeven. Sander verwijst achterin zijn boek naar de songteksten die in het hele boek aanwezig zijn. Ze verwijzen naar de voorgaande teksten. De personages in het boek zijn goed en volledig uitgewerkt, Thomas veel meer dan de anderen maar allemaal precies genoeg. Het mooie aan het verhaal is de verandering in Thomas zijn leven, hierdoor wordt hij een sympathieker mens en is niet langer ‘wit’.  Kortom een mooi debuut en een echte aanrader. Ik geef het daarom vier sterren."
"0","De titel past wel bij het boek, omdat een gebeurtenis op de toneelclub ervoor zorgt dat het hoofdpersonage Elin besluit haar leven eens onder de loep te nemen en grondig te veranderen. Vroeger was ze nogal volgzaam en onderdanig, met een dominante moeder, een ex-vriend die haar traumatiseerde, een chef die haar uitbuitte…kortom, ze liet volledig over zich heen lopen.  Over de cover heb ik een beetje een dubbel gevoel, want door het roze strikje op het masker gaf het me eerder de indruk van een erotisch verhaal in plaats van een thriller, wat dit boek beoogt te zijn.  De proloog is van hoog thrillerniveau, waardoor je snel verder wil lezen. Maar helaas zakt het niveau van het boek maar al te snel. Het leest als een eersteklas chicklit, inclusief een hoofdpersonage dat klaagt over vlaai die zich onmiddellijk vastzet op haar heupen. Een ellenlange zoektocht van het hoofdpersonage naar zichzelf neemt bijna de volledig eerste helft van het boek in beslag. Door een confrontatie met iemand uit haar verleden, besluit ze om eindelijk uit haar slachtofferrol te kruipen en haar leven in eigen handen te nemen door een soort van “actieplan” op te stellen. Ze komt eindelijk op voor zichzelf en maakt komaf met al de kwelgeesten uit haar verleden en heden.  Hoewel de verhaallijn echt wel potentie heeft, werd deze niet al te goed uitgewerkt. Het ontbrak totaal aan spanning, en was daarbij ook nogal voorspelbaar. Jammer, want zoals gezegd … al de ingrediënten voor een spannende thriller waren wel aanwezig, ze zijn alleen niet ten volle benut.  Het is wel erg vlot geschreven, eenvoudig in taalgebruik en je leest het dan ook in één ruk uit. Gewoon een aardig boekje als tijdverdrijf, maar absoluut geen spannende thriller!"
"1","Ik las Vermist van Ellen de Vriend, een voor mij onbekende schrijfster uit Zeeland. De man van Karen, Joost, komt op een dag niet thuis. Hij is vermist. Karen heeft een dochter uit een eerder huwelijk, Melissa. Haar eerste man is overleden. We volgen in het verhaal de zoektocht naar Joost. Is hij overleden door zelfmoord? Karen kan het niet geloven. Zo was Joost niet. Maar wie was hij wel? Het 2e deel van het boek gaat over Sanne. Zij verbrandt alle schepen achter zich en vertrekt naar Sint Maarten om een nieuw leven te beginnen met Jay, ouder dan Sanne, maar erg aantrekkelijk. Deze 2 verhalen komen uiteindelijk samen daar op Sint Maarten en komen we achter de waarheid met een verrassend slot. Het boek leest lekker weg. Korte hoofdstukken vertelt door Karen en Sanne. Heel spannend is het niet maar je wilt toch weten hoe of wat. De karakters zijn niet allemaal uitgebreid beschreven. Misschien ook wat onwerkelijk om zo weinig van het verleden van je man te weten. Al met al een boek om lekker van te genieten."
"0","Het boek Slachtoffers is het eerste boek van Alex Kava dat ik gelezen heb en ik moet eerlijk zeggen dat het me nogal is tegengevallen. De quote op de cover - New York Times Bestseller Auteur - is voor mij niet waargemaakt, helaas. En de Quote van Tess Gerritsen - ""adembenemende spanning"" - al helemaal niet. Het kan natuurlijk dat Tess Gerritsen een andere smaak heeft, hoewel ze zelf heel goed schrijft, maar dan nog. Het boek begint spannend met een kist met ledematen, die gevonden wordt, daardoor ga je veel verwachten van het verhaal. Maar eigenlijk vind ik het verhaal erg voorspelbaar en mede daardoor niet echt spannend. Maar als tussendoortje - op momenten dat je wilt ontspannen met een boek dat niet teveel aandacht vraagt, is het zeker niet verkeerd. Alex Kava heeft veel fans, heb ik begrepen, het kan natuurlijk zijn dat dit een wat minder boek is in de Maggie O'Dell serie. Ik kan er zelf niet meer van maken dan twee sterren, helaas. Maar ik heb het toch leuk gevonden eens kennis te maken met deze veelgelezen auteur."
"1","Ik stond beneden en keek hoe Jan zingend tegen de schoorsteenpijp omhoogklom. Op het hoogste punt zwaaide hij, triomfantelijk. Hij riep nog iets, ik kon niet goed verstaan wat, – ‘Ik heb de zee gezien!’, zou hij dat hebben geroepen? – en toen is hij gevallen en ben ik naar huis gerend: er is niets gebeurd, er is niets gebeurd.  De zee zien van Koos Meinderts begint met een ongeval waarbij Jan overlijdt. Zijn beste vriend Kees is getuige van de val. Ze zouden eigenlijk samen in de schoorsteenpijp klimmen, maar Kees haakt op het laatste moment af, omdat hij niet durft. Kees vertelt niemand dat hij erbij was toen Jan stierf.  Moeilijk viel het me niet, dat net doen alsof ik van niks wist. Ik had Jan dan wel zien vallen en daarna zien liggen, maar zoiets onwerkelijks is pas echt gebeurd als het je wordt aangezegd.  Zo snel mogelijk een bh losmaken In het heden is Kees bijna 70 en haalt hij herinneringen op aan de zomer van 1959, toen hij 15 was en Jan leerde kennen. De vriendschap begint met een klap. Jan beweert dat Kees zijn visplek heeft ingepikt. Terwijl Jan Kees een dreun op zijn neus verkoopt, hapt een grote snoek toe. Samen halen de jongens de hengel op, het begin van een innige vriendschap. Jan doet denken aan Tommy Wierenga’s Joe Speedboot, een jongen vol bravoure, voor niks en niemand bang. Hij leert Kees onder andere hoe hij zo snel mogelijk een bh los kan maken. Ze oefenen met een exemplaar van Marijke, de zus van Jan, op wie Kees heimelijk verliefd is.  Lees verder op mijn website"
"0","Ik dacht toch echt dat dit verhaal een thriller was. Toen ik dit verhaal begon te lezen zat ik ieder moment te wachten totdat het spannend werd, en op het moment dat ik het niet meer kon wegleggen. Helaas kwam dit moment helemaal niet. De dader is eigenlijk van het begin af aan slap en er worden details verteld waar ik persoonlijk totaal geen behoefte aan heb. Als er een programma word bekeken en er is reclame, hoef ik echt niet alle reclames te weten. Het draagt niet bij aan de sfeer die de schrijver probeert op te roepen. Heb je zin om een boek te lezen waar je niet je gedachte bij hoeft te houden, lees dit boek dan."
"1","In ‘Alweer een bestseller’ nemen de primadonna’s van het boekenvak, literair agenten Paul Sebes en Willem Bisseling, de (beginnende) schrijver aan de hand en leiden hem rond op een recht door zee toon in de wereld van het schrijven en hun eigen wereld van het publiceren. Het boek is een geupdate heruitgave van het boek ‘Bestseller’ uit 2008 en geen vervolg hierop.  Soms schiet de toon uit de bocht. Kennelijk ergerde de veelgemaakte fout ‘mond op mond reclame’ de heren dermate, dat ze toch echt even moesten onderstrepen dat dat ‘mond op mond’ never nooit niet oké is, behalve bij het reanimeren. Ik waande mij weer onder het toeziend oog van de heer VdW op de lagere school.  Het boek richt zich voornamelijk op en tot de debuterende schrijver. Hierdoor bevatten de eerste drie hoofdstukken die het schrijven als ambacht behandelen oud nieuws voor een door de wol geverfde schrijver.  Wanneer we bij het stuk aanlanden over publiceren en de rol van een literair agent gaan de heren helemaal loos. Wat mij betreft kwam de vaart er hier goed in, maar het kan er ook aan liggen dat ik het boek hier pas echt interessant vond worden. Vooral het stuk over proposals en de in de bijlages toegevoegde voorbeelden van succesvol aangeboden proposals, was wat mij betreft een eye opener. De bijlages zijn sowieso een bijzonder goede aanvulling en bestrijken bijna een kwart van het boek. Voorbeelden van proposals, goede brieven aan uitgevers en een modelcontract voegen zeer zeker iets toe.  Dat de achterflap aanhaalt dat de tekst gelardeerd is met ‘hilarische gebeurtenissen uit het boekenvak’, is schromelijk overdreven. Het toesturen van een manuscript begeleid door dildo en washand was het meest absurde voorbeeld, maar ook dat bleek onvoldoende om mij over de bank laten rollen van het lachen.  ‘Alweer een bestseller’ is een vlot geschreven leerboek in een amusant jasje. Dat maakt van ‘Alweer een bestseller’ een waardevolle toevoeging voor menig schrijfbibliotheek. Het boek zal vooral de beginnende schrijver een goede kickstart geven, maar hem ook met beide beentjes op de grond houden."
"0","Ik had grote moeite dit boek uit te lezen, wilde steeds stoppen met het lezen van dit boek. Vanaf de eerste blz. leek het of dit boek een beschrijving was van een toneelstuk, simpel, voorspelbaar, onrealistisch en onwerkelijk. Alleen de stukken die gingen over de ziekte Huntington waren leesbaar. Ik was blij dat het boek uit was. Ik vind dit boek duidelijk geen aanrader."
"1","Disclaimer: Deze recensie verscheen eerder in Fantastische Vertellen, het blad voor de liefhebber van Nederlandstalige SF en fantasy. Neem een abonnement en je hoeft niks te missen! Ik ken de auteur van de diverse fantasyfestivals en comiccons waar we beide als schrijver aanwezig zijn. Daar zijn we aan de praat geraakt en we hebben samen in diverse panels gezeten. Ik publiceer volgend jaar een boek bij Quasis als deel van een SF-project.  Het is altijd een beetje de vraag of je het vierde deel van een serie moet recenseren. Want wie de eerste drie boeken van een reeks heeft gelezen, zal waarschijnlijk het laatste, afsluitende deel ook tot zich nemen. En wie dit boek oppakt zonder de eerste delen te kennen, zal er al snel achter komen dat het een slecht idee is. De korte samenvatting van wat eerder gebeurde voorin is vooral een opfrisser voor wie na een tijdje weer terugkeert bij de serie. Dus de lezers van dit boek zijn degenen die er al drie delen op hebben zitten. Maar wie weet, misschien dat deze recensie mensen beïnvloedt in hun keuze om aan ‘De onzichtbare maalstroom’ te beginnen en lezers die het boek toch al gaan lezen willen misschien weten wat ze ervan kunnen verwachten. Laat ik hen in elk geval alvast geruststellen. Dit boek is een waardige afsluiter van de reeks, waarin de verhaallijnen op een slimme manier in elkaar vallen, maar zonder voorspelbaar te zijn. Ook is dit niet slechts een vervolg, maar vertelt het een volledig verhaal, zodat het boek als op zichzelf staande roman ook echt werkt. Ik vind dit het beste deel van de serie. Andere recensies op sites als Hebban merken bij eerdere delen al op dat de auteur groeit in zijn schrijfvaardigheden. Dat is in dit deel ook goed te merken. Zo is zijn schrijfstijl vloeiend. Ik vond maar een paar hele kleine redactiefoutjes of zinnen die in mijn ogen niet zo heel goed liepen (‘Achter hen weerklonk er weer geritsel’ had een ‘weer’ minder mogen hebben). Aan de andere kant waren de beschrijvingen vaak mooi beeldend: ‘De sigaarvormige ballon van de Titanium stak boven de gebouwen van het vliegveld uit als de rug van een walvis die uit het water opduikt.’ Dat vind ik goed gevonden! Je moet niet van de school zijn die een afkeer heeft van bijvoeglijke naamwoorden, maar ik heb de weerstand daartegen zelf nooit begrepen. Maar goed, dit boek zul je toch niet in de eerste plaats lezen voor de taal. Het voornaamste dat die moet doen is niet in de weg staan van het verhaal dat wordt verteld. Om dezelfde reden zijn de karakters ook niet erg diep uitgewerkt. Ook voor diepgaande analyses van drijfveren zul je andere boeken moeten zoeken. Ze dienen toch vooral om het verhaal te dragen. Maar daar waar in eerdere delen de hoofdpersonen wat ‘leeg’ leken, alsof ze als marionetten door de auteur werden aangestuurd en vooral werd beschreven dat ze bepaalde gevoelens hadden in plaats van dat ik dat als lezer uit hun gedrag kon merken, waren ze hier geloofwaardig als mensen van vlees en bloed. De auteur vertelde me dat hij zich daar flink voor heeft ingezet, en dat is te merken. Ook hun relaties waren nu een stuk geloofwaardiger. Een stuk, want een deel is nog steeds wat ‘soap opera’-achtig: wie voelt er iets voor wie, wie wordt er afgewezen, komen ze nog wel bij elkaar? Bij die elementen moest ik denken aan de ‘X-men’-verhalen van Chris Claremont. Van de auteur weet ik dat hij daar groot fan van was. Ook die verhalen maakten gebruik van deze elementen, waarbij de aantrekking en afstoting van de personages een belangrijk deel vormde van het doorlopende plot tussen de avonturen door. De X-mannen waren een metafoor voor uitsluiting en onderdrukking van minderheden, dus dat in dit verhaal verschillende vormen van LGBTQ-representatie voorkomen past in het plaatje. Mooi dat homo-, bi- en heterogevoelens en handelingen in deze verhalen als normaal worden gepresenteerd. Een verdere duidelijke hint dat de X-mannen van invloed zijn geweest op de auteur zijn de verschillende gaven die de hoofdpersonen hebben. Er zijn karakters die doden tot leven kunnen wekken, die tegen natuurgeesten kunnen praten en die naar parallelle werelden kunnen springen en hun bovennatuurlijke eigenschappen worden ook op originele wijze toegepast in dit verhaal. Een bepaald heel sterk karakter heeft zelfs rood haar en deed me denken aan Jean Grey. Ook de verhalen met alternatieve werkelijkheden en figuren die goddelijke macht willen verkrijgen hebben parallellen met de X-mannen. Ik moest bijvoorbeeld denken aan de ‘Inferno’-crossover (ook daarin kreeg een gewone vrouw de macht van een demon). Maar dit is zeker geen ‘X-men’ fanfictie. Dit is namelijk geen superheldenverhaal. Als het ergens onder valt is het ‘New Weird’, het genre dat onder andere wordt bedreven door China Mieville en Jeff Vandermeer. Dat dit als ‘New Weird’ geclassificeerd kan worden is geen wonder want Steph Swainston valt er ook onder, en de auteur is fan van deze auteur. Elementen uit fantasy, science fiction (vooral aan het eind van dit verhaal) en horror komen samen, in een verhaal waarin de fantasie er niet op uit is de lezer een comfortabel gevoel te geven, maar juist een verontrustende, verstorende uitwerking bewerkstelligt. In het vorige deel was dat al het geval met gelaatskenmerken die vervaagden bij elke sprong naar een andere realiteit, hier duiken dinosaurusmensen op (met veren! Gelukkig!), gevangen goden met snode plannen, stratenleggers die mysterieuze mozaïeken aanleggen, een wel heel snel opgroeiend tienermeisje, en een verontrustend landschap midden in de Maalstroom. Meer Nederlandse schrijvers zouden zich door de ‘New weird’ mogen laten inspireren en de grenzen van de verbeelding wat meer oprekken, maar dat ter zijde. De auteur is trouwens nog steeds goed in staat om gruwelijke beelden te beschrijven. Zoals bijvoorbeeld in het begin: ‘Rune richt zich op. Hij is alleen. Waar is Morten? Waar zijn de kleerkasten? Het meisje? Hij staat op, kijkt in het rond. En deinst geschrokken achteruit. Overal rottend vlees, meer groen dan rood. Een vreselijke stank hangt in de lucht. Zwarte vliegen zoemen rond. De kasten aan de muren zijn niet gevuld met boeken, maar met lichaamsdelen. De planken zijn volgestouwd met afgehakte stukken lijf. Armen, benen, handen, voeten. In een van de glazen vitrines is de torso van een jonge vrouw gepropt. Groengeel vocht baant zich een weg door de kiertjes. Runes maag speelt op en hij begint te kokhalzen.’ Maar de voornaamste gruwel bevindt zich in de suggestie en in de traditie van de kosmische horror blijft wat de Heren van Twist werkelijk zouden uitrichten in de wereld een mysterie. Ze hoeven niet in actie te komen om angstaanjagend te zijn. Dit is een wereld waarin het geen zegening is de grotere waarheid te kennen, te weten wat er zich net buiten het zicht bevindt. Misschien dat een echt ‘Lovecraftiaans’ werk nog wat slechter was afgelopen voor de hoofdpersonages, maar nog steeds maakt de auteur het ze niet makkelijk. De laatste honderd pagina’s van het boek heb ik ademloos gelezen. Dit is een werk van een topschrijver, die zichzelf al die tijd steeds is blijven verbeteren. Dat maakt dat ik erg benieuwd ben naar zijn volgende werk. Naar wat ik heb begrepen zal dat een SF-roman zijn."
"0","Natuurlijk ken ik de Disney-film, maar ik was ook nieuwsgierig naar het boek waar die film op gebaseerd is. Dus leende ik De Klokkenluider van de Notre Dame van de Franse schrijver Victor Hugo van de bibliotheek. Eerder las ik van deze schrijver Les Miserables en dat vond ik een goed boek, want ik heb het meerdere keren gelezen. Om heel eerlijk te zijn vond ik de Klokkenluider helemaal niet zo'n geweldig boek en dat ligt vooral aan de schrijfstijl. Het boek begint namelijk bijna 100 pagina's lang met het beschrijven van een dag in Parijs, waarbij de teksten van iedere voorbijganger zo'n beetje genoemd worden. Die uitspraken voegen helemaal niets toe aan het verhaal. In het boek staan ook veel Latijnse uitspraken, die dan onder aan de pagina met een voetnoot zijn vertaald. Nou heb ik een cursus Latijn gevolgd, dus vond ik dat nog wel leerzaam, maar ik kan me voorstellen dat dit voor veel mensen ook afleidend is. Pas na die 100 pagina's komen de eerste bekende personages opdraven. Rechter Frollo lijkt aanvankelijk aardiger dan hij in de film is en in het boek mag Quasimodo wel regelmatig naar buiten. In het boek is Quasimodo doof (het is een beetje onduidelijk of hij doof is geboren of dat dit komt door het luiden van de klokken), dit maakt communiceren met hem lastig. Tot mijn verrassing heeft de zigeunerin Esmeralda ook in het boek een geitje, ik dacht eigenlijk dat Disney het beestje erbij had bedacht om een leuke side-kick te hebben. Na het voorstellen van de personages lijkt het verhaal een soort van reisgids voor laat-Middeleeuws Parijs te worden. De hele stad wordt uitgebreid beschreven en als je dat hebt gehad, volgt er een vele pagina's lang hoofdstuk waarin de Notre Dame bijna steen voor steen wordt omschreven. Beide hoofdstukken zijn heel saai om te lezen. Disney heeft dit in de film (tja, beelden zijn in dit geval ook makkelijker dan woorden) beter gedaan als ze Quasimodo tijdens het zingen van zijn lied door heel de Notre Dame te laten lopen. Het hele boek lang is de alwetende verteller aanwezig, ik heb hier altijd een hekel aan, niet alleen in dit boek, maar in alle boeken. In de film is de rol van de alwetende verteller vervangen door de nar Clopin, ook al zo'n goede vinding van Disney. In het boek zitten meer personages dan in de film: Zo verbidt Esmeralda een of andere toneelspeler van het schavot door met hem te trouwen. Daarnaast heeft Frollo een jongere broer, die de kantjes er af loopt. Hoe het afloopt in het boek, weet ik eigenlijk niet precies, want het laatste gedeelte heb ik alleen maar doorgebladerd en soms stukjes gelezen. Om heel eerlijk te zijn vond ik het lezen van deze klassieker verspilling van mijn tijd. In mijn opinie kun je beter de Disney-film opzetten. En als je toch graag een boek van Victor Hugo wilt lezen: kies voor Les Miserables."
"1","Met recht een literaire thriller en wat voor één! De onderhuidse spanning wordt langzaam opgebouwd en de personages uitgediept. Prettige schrijfstijl. Ik heb er heel erg van genoten, ik heb maar 1 kritische noot: af en toe werden de zinnen op vreemde plaatsen onderbroken voor een tussenopmerking. Ik was dan de hele draad van de zin kwijt. Dat hoeft natuurlijk niet aan de schrijfster te liggen, het kan in de vertaling gebeurd zijn."
"0","21 juli komt de Christus een bezoekje aan Brussel brengen. De algemene verhaallijn van het boek spreekt me erg aan, de Christus komt naar Brussel en opeens veranderd Brussel van een koude, grijze stad in een vriendelijke, warme stad. Anderzijds wordt er veel 'kritiek' gegeven op deze maatschappij en worden de problemen blootgelegd. Ik las in een andere recensie dat er te weinig problemen werden besproken, hier ben ik het totaal niet mee eens. Ik vind dat deze problemen te veel worden besproken en dat de komst van Christus meer aan bod mag komen. Hierdoor geef ik maar twee sterren.  Aan de schrijfstijl van Verhulst moet ik persoonlijk heel hard aan wennen. Op sommige momenten was het inderdaad humoristisch maar aan de andere zijde waren de zinnen soms moeilijk om te begrijpen en een beetje langdradig. Ik raad dit boek aan voor ervaren lezers, want de verhaallijn is wel heel interessant! Ik was ook heel verrast door het einde van het boek, maar dat laat ik over aan jullie om te ontdekken."
"1","Wauw wauw wauw ben bezig met Witte vleugels, Zwarte vleugels van Sue Monk Kidd, wat een geweldig boek. Laats als je het licht niet kunt zien gelezen en dat was een geweldig boek maar moet zeggen dat Witte vleugels, Zwarte vleugels alles overtreft. Het is zo mooi geschreven. Het beschrijft het verhaal van een blanke jongedame Sarah die eigenlijk tegen slavernij is alleen haar familie heeft slaven. Ze krijgt er zelfs een op haar 11de verjaardag. Het tweede verhaal in het boek gaat over de jonge slavin Handfull die gegeven wordt op de verjaardag van Sarah. Beide verhalen en hun waarnemingen en belevenissen wisselen zich af. Ik ben nu iets over de helft van het boek en kan het maar moeilijk wegleggen. Echt een ontzettend grote aanrader. Er wordt zo mooi omschreven hoe Sarah worsteld met haar gevoelens en hoe Handfull omgaat met de rol die haar is toebedeeld. De meiden lijken enigszins begrip voor en elkaar te krijgen en er lijkt een band te ontstaan. Ik probeer zo cryptisch mogelijk te blijven omdat ik anders te veel verraad maar echt ga dit lezen! Erg onder de indruk"
"0","""Ik geloof dat iedereen er nu wel genoeg van heeft,"" legt de schrijver de hoofdpersoon aan het eind van het boek in de mond. Een hartgrondig 'ja', ontsnapte van mijn lippen. Wat een draak van een boek. Aan het eind maakte het me echt niet meer uit hoe het nou in elkaar gezeten heeft en wie wat had gedaan en waarom, als er maar een eind aan kwam, aan het gewauwel en de nieuwe praatjes en ontdekkingen die altijd in het duister hadden gelegen. Het is zo ongeloofwaardig door zijn ingewikkeldheid en te ingewikkeld om nog geloofwaardig zijn. Joshua Fleischer doet een beroep op psychiater James Cobb om te achterhalen wat jaren geleden in een Parijse hotelkamer was gebeurd. Was hij de dader? Of was er iets anders gebeurd? Daar wilde hij onder hypnose, geleid door Cobb achter zien te komen. Na de dood van Fleischer blijft de zaak de psychiater intrigeren en hij gaat op onderzoek uit naar de ware tragedie. Dan duiken er dagboekaantekeningen op waar eigenlijk kop noch staart aan zit, die zo ongeloofwaardig zijn, dat je je als luisteraar afvraagt wie zulke onzin kan bedenken en ze kan verkopen als een goed verhaal. De dagboekaantekeningen zijn van een vermeende onderzoeker (naar later bleek was de persoon niet echt een vermeende onderzoeker, maar lees het vooral zelf), die het in eerste instantie nalaat om aantekeningen, die in het appartement in een schoenendoos lagen, mee te nemen en te lezen. Die niet naar de naam vraagt van een onbekende die in zijn - geleende - appartement verschijnt. Dat spoor is alweer een dwaalspoor en zo gaat het maar door: vele personages werpen even zovele lichten op de zaak, maar het wordt onduidelijker en onduidelijker tot dan bij de ontknoping en je je helemaal hebt overgeven en het je echt niet meer uitmaakt hoe het afloopt. Krankzinnig, het zou verboden moeten zijn om zo'n boek uit te geven. Ter nuancering zou ik mee willen geven, dat dit boek zich niet leent als luisterboek, want ik kan me voorstellen dat wanneer ik het boek gelezen had, ik regelmatig pagina' s, hoofdstukken zelfs had teruggebladerd om te onderzoeken wat ik had gemist. Wat deed dat spookhuis nou in het verhaal? Waar komt Nicolas Perin ineens vandaan?"
"1","Wow !! Prachtig boek! Ik hou wel van historische romans, maar de één is niet met de ander te vergelijken. Dit boek is gewoon fantastisch! Ik ken de schrijfstijl van Simone vd Vlugt en ik hou veel van haar boeken. Totzover heb ik alle thrillers van haar gelezen, maar ook in dit verhaal kan je je helemaal verliezen. Het verleden wordt tot leven geroepen, de manier van leven, de waarde van geld en je leest hoe het Delftsblauw is ontstaan…. Heel interessant! Een product wat zo puur Hollands is en wat zeer geliefd is bij de buitenlanders. Het verhaal verteld dat Catrijn, die getrouwd is met Govert een zwaar leven heeft. Ze wordt door haar man mishandeld, ook tijdens haar zwangerschap en als gevolg daarvan moest ze haar kindje verliezen. Als hij doodgaat, mede door dronkenschap, vlucht ze naar een andere plaats om daar een nieuw leven op te bouwen. Maar, het verleden blijft haar achtervolgen in de persoon van Jacob. Hij chanteert haar, want hij schijnt gezien te hebben hoe Govert overleden is..Dit is het begin van een prachtig verhaal. Ik kon met geen mogelijkheid het boek weg leggen en heb hem in één dag uitgelezen. Heel erg jammer dat het boek uit is. Een passend einde, wat bij het verhaal hoort. Wat mij betreft is dit boek een dikke aanrader!!                                                             Aanraders 2015                                    Aanraders 2014                                    Aanraders 2013                                     Wow !! Prachtig boek! Ik hou wel van historische romans, maar de één is niet met de ander te vergelijken. Dit boek is gewoon fantastisch! Ik ken de schrijfstijl van Simone vd Vlugt en ik hou veel van haar boeken. Totzover heb ik alle thrillers van haar gelezen, maar ook in dit verhaal kan je je helemaal verliezen. Het verleden wordt tot leven geroepen, de manier van leven, de waarde van geld en je leest hoe het Delftsblauw is ontstaan…. Heel interessant! Een product wat zo puur Hollands is en wat zeer geliefd is bij de buitenlanders. Het verhaal verteld dat Catrijn, die getrouwd is met Govert een zwaar leven heeft. Ze wordt door haar man mishandeld, ook tijdens haar zwangerschap en als gevolg daarvan moest ze haar kindje verliezen. Als hij doodgaat, mede door dronkenschap, vlucht ze naar een andere plaats om daar een nieuw leven op te bouwen. Maar, het verleden blijft haar achtervolgen in de persoon van Jacob. Hij chanteert haar, want hij schijnt gezien te hebben hoe Govert overleden is..Dit is het begin van een prachtig verhaal. Ik kon met geen mogelijkheid het boek weg leggen en heb hem in één dag uitgelezen. Heel erg jammer dat het boek uit is. Een passend einde, wat bij het verhaal hoort. Wat mij betreft is dit boek een dikke aanrader!!"
"0","Dit boek kan mij niet echt bekoren. Ik vind het verhaal op zich wel goed en waar het zich afspeeld interessant maar ik kan me helemaal niet vinden in de schrijfstijl van deze schrijfster. Het zal wel aan mij liggen want iedereen vindt het schijnbaar een fantastisch boek, misschien ben ik er nu niet voor in de stemming dat kan ook. Het tweede deel wat in Amerika afspeeld vind ik helemaal niet meer leuk en ik ga er dan ook met ""grote stappen, snel thuis"" doorheen, want ik wil toch wel weten hoe het afloopt"
"1","Wat een goede boeken, echt spannend en een vleugje romantiek. Waarom worden die andere boeken niet in Nederlands uitgegeven? Eindelijk weer eens iets leuks te lezen. Wanneer komen die andere uit? Wacht er met smart op."
"0","Anno Domini 892 belooft een boek te zijn waarbij het verhaal zich afspeelt in het jaar 892 , met het thema (ondertitel) ""rauw geluk"" en over ""Het vergeten verhaal over heidenen, handelaren, duivelbanners en volksverhuizingen.""  De verhalen in het boek zijn inzendingen van een schrijfwedstrijd, het zijn de beste verhalen van de wedstrijd die zijn gepubliceerd. Nu wil het weleens voorkomen dat mensen met de deadline van zo'n wedstrijd in de stress schieten en door tijdgebrek niet meer toekomen aan een goede revisie van hun verhaal. Dat zou geen probleem moeten zijn, want bij voorgaande edities van de historische verhalen van Godijn was er volgens deelnemers een goede redactie. Helaas is die er dit jaar niet geweest. Er is wel redactie gepleegd, de verhalen zijn zonder medeweten van de schrijvers aangepast. Daarom is het moeilijk te zeggen of de (taal)fouten waarvan het wemelt de fout zijn van de schrijver of van de ""redactie"".  Ik ben geen vaste lezer van historische verhalen, ik probeer er mijn weg in te vinden. Wat ik waardeer aan historische verhalen is dat ze historische gebeurtenissen vanuit een ander perspectief kunnen belichten. Dat ze geschiedenis laten leven. Dat je er iets van kunt leren. Dat vergt veel historische kennis van de schrijver, veel research. Wie geen historicus is, zal strategisch vaag moeten zijn over details omdat het beter vaag kan zijn dan niet kan kloppen. Het jaar 892 is een lastig jaar, zoals die hele periode. Er zijn maar weinig mensen die er echt goede kennis over hebben (zoals Kees Nieuwenhuijsen en Luit van der Tuuk), en zelfs zij geven regelmatig aan dat er veel giswerk aan te pas komt omdat goede bronnen over die tijd ontbreken. Ik had eigenlijk gehoopt op een wat spannende verhalen rondom dat giswerk, maar helaas blijven enkele schrijvers heel erg vaag.  Het openingsverhaal Umars opdracht van Hay van de Munckhof is zo'n vaag verhaal. Er is één aspect dat naar de periode verwijst en dat is de naam van de heerser over Andalusië. En hoewel er het een en ander over die persoon bekend is (zie Wikipedia), is het in het verhaal een heel ander personage. Wat op zich niet zo verwonderlijk is, want dit verhaal is al eens gepubliceerd, namelijk in de bundel Traisha en het Ei van Hay van de Munckhof. Toen heette het nog Tar en dat verhaal deed in een ver verleden mee aan de Unleash Award. Het was toen nog een fantasyverhaal. Door de magie uit het verhaal te halen eindigt de bewerking Umars opdracht niet bevredigend, er wordt teveel aan het toeval overgelaten dat in het origineel juist spanning kreeg door je af te vragen in hoeverre de magie een rol speelde. Er zitten bepaalde details in het verhaal waarvan ik me afvraag of die authentiek zijn (en ik denk dus van niet). Dat is niet fraai voor wat pretendeert een bundel historische verhalen te zijn.  Ook In de stilte van de kloostertuin door Marc Kerkhofs speelt vals, hoewel dat op een wat historischer manier is. Het verhaal speelt zich namelijk niet af in 892, maar vijf jaar later, in 897. Het verhaal is niet spannend, maar wel redelijk boeiend omdat het gaat over de Kadaversynode (waar ik voor het lezen niets van wist). De uitwerking van de personages had beter gekunt en de ontknoping had sterker gekund. Het is nu meer een vertelling dan een verhaal.  Killian McNeil houdt het wel bij het juiste jaartal en bij historische feiten. Zijn hoofdpersoon is de uit de historie welbekende Hugo van Lotharingen en het personage komt overtuigend over gezien de geschiedenis van die persoon, hoewel de echte zielenroerselen van deze man natuuurlijk voor altijd verloren zijn gegaan in het verleden. Ik denk wel dat dit verhaal als een langer verhaal beter zou kunnen werken, door meer details te geven over de gebeurtenissen te Spijk en Prüm en sowieso meer licht te werpen op de politieke verhoudingen in die tijd. McNeil probeert het wel, en het verhaal is begrijpelijk, maar in zo'n kort verhaal is geen plek voor dat hele scala aan politieke intriges die hebben geleid tot de beschreven gebeurtenissen. Ter aanvulling kan Strijd om West-Frisia van Kees Nieuwenhuijsen worden gelezen, waarin dat politieke slagveld wel uitgebreid beschreven staat.  Interessant vond ik De genadige grietman van Ronald van Assen. Hoewel ik niet weet in welke tijd het precies speelt, en ook niet of de details kloppen, komt het wel authentiek over.  Enkele andere verhalen die ik las zouden zich in de periode hebben kunnen afspelen, maar geven geen details waaruit blijkt dat het in 892 speelt, en enkele verhalen zouden ook eeuwen eerder of later hebben kunnen zijn, of zelfs in geheel andere werelden kunnen spelen. Onvergeeflijk zijn enkele echte fouten voor ""de Middeleeuwen"", zoals de aanwezigheid van zigeuners (Roma), of tomaten. Dat duidt op een gebrek aan algemene ontwikkeling, zowel bij de schrijvers als bij de samenstellers van de bundel, in een bundel die pretendeerd historische verhalen te bevatten mag zoiets niet voorkomen. Als beginner in het genre hoop ik dat als ik een dergelijke fout maak, van die proporties, dat een gespecialiseerde redacteur op zijn minst zal vragen of zo'n feit klopt.  Mijn eigen verhaal, Een maagd in de storm, speelt zich wel af in 892. De plaatsnamen zijn historische plaatsnamen, ik heb historische kaarten bestudeerd om de geografie in de vingers te krijgen, er wordt gerefereerd aan echte gebeurtenissen en ik heb flink lopen zoeken naar wat voor groenten er in de soep kunnen, historisch gezien. Uiteraard heb ik mijn ervaringen met het varen op een Vikingschip geprobeerd erin te verwerken, en mijn indrukken in diverse openluchtmusea als het Archeon en Hedeby. Want dat is de lol van het schrijven van historische verhalen: je leert er heel erg veel van. Maakt de research mijn verhaal een echt historisch verhaal? Dat denk ik niet. Ik zat hier en daar wel iets over het hoofd hebben gezien, en dat het meisje kan lezen en schrijven is misschien al wat ongeloofwaardig, hoewel niet onmogelijk.  De volledige lijst met titels en auteurs vind je hier: http://www.maandvandegeschiedenis.nl/page/8748/anno-domini-892"
"1","Koffertje open, koffertje dicht! Ruth Wielockx  Heb jij een koffertje waar je spulletjes instopt en overal mee naar toe neemt? Paard, Poes en Varkentje wel. Zij hebben ieder een koffertje vol met leuke dingetjes. Ontdek in dit nieuwste boek van Ruth Wielockx wat zij allemaal meenemen. Kijk met je zoon/dochter naar drie dieren en een koffer die daarbij staat. Van wie zou die zijn? Door onder het flapje te kijken zie je welke spulletjes erin zitten en kun je raden bij wie dit hoort. Koffertje open, koffertje dicht! is een kijk- en raadboek voor peuters. Vanaf de eerste bladzijde wordt hun nieuwsgierigheid geprikkeld. Door goed naar de inhoud te kijken en dit te combineren met de dieren, ontdekken ze van wie de koffer is. Daarna zien ze wat de eigenaar van de koffer met de spulletjes doet en mogen de kinderen kijken of alle spulletjes uit de koffer zijn afgebeeld. De afbeeldingen zijn kleurrijk en warm. De dieren zijn voor jonge kinderen meteen te herkennen. De bijbehorende tekst is voor jonge kinderen goed te begrijpen. Enkele woorden zijn vetgedrukt. Deze kun je tijdens het voorlezen herhalen om daarna aan je peuter te vragen dit op de afbeelding aan te wijzen. Na het lezen van Koffertje open, koffertje dicht! stopt jouw peuter dit boek vast en zeker in zijn koffer!"
"0","Hoewel ik veel gelezen heb over Dimitri Verhulst had ik nog nooit wat gelezen van Dimitri Verhulst. Ik moet eerlijk zeggen dat het niet mijn type boek is. De zinnen zijn prachtig en de tekst achterop ook, maar de inhoud spreekt mij niet aan. Het spijt me."
"1","Korte inhoud:  Het hart van America Singer behoort slechts toe aan één man, Aspen Leger. Door omstandigheden komt ze echter terecht in de Selectie en moet ze met 34 andere meisjes strijden om het hart van de prins, Maxon. America raakt bevriend met de prins en wil hem helpen in zijn keuze naar zijn ware, maar dan blijkt dat Maxon gevoelens voor America koestert...  Mijn mening:  Ergens was ik bang dat dit de zoveelste dystopische trilogie ging worden en dat er weinig origineel aan ging zijn. In veel aspecten doet het me wat denken aan The Hunger Games, zoals het kastensysteem, de rebellen en de liefdesdriehoek. Maar ik moet zeggen dat ik toch aangenaam verrast was door het verhaal, want het is ondanks de gelijkenissen met The Hunger Games toch een origineel verhaal.  Vijfendertig meisjes vechten (niet in de letterlijke betekenis van het woord) om het hart van prins Maxon totdat hij die ene kiest. Ze halen alles uit de kast om hem te kunnen behagen, maar de prins moet vrij snel al meisjes naar huis sturen, dus een eerste indruk is zeer belangrijk. America Singer komt in de selectie terecht en sluit vriendschap met de prins, omdat haar hart toebehoort aan Aspen. Ze belooft de prins om hem te helpen in zijn keuze en duidt Marlee aan als een interessante kandidate. Maxon en America groeien steeds meer en meer naar elkaar toe en America komt helemaal in een emotionele roetsjbaan terecht, wanneer Aspen op het kasteel verschijnt.  De Selectietrilogie heb ik altijd al de ""jurkentrilogie"" genoemd omwille van de jurken op de kaft. Ook in het verhaal spelen die jurken een belangrijke rol, want de nieuwe prinses moet een mooi voorkomen hebben. Daarom vraag ik me ergens af waarom deze trilogie nog niet verfilmd is, want ik denk dat er potentieel in zit om een film van te maken. Visueel zou het zeer mooi zijn met al die jurken.  De Selectie leest zeer vlot (ik heb het boek op zes dagen uitgelezen en als ik de tijd had gehad, ging het nog sneller uit geweest zijn) en Kiera Cass blijft verrassen met onverwachte wendingen in het verhaal. Ondertussen heb ik het tweede boek ook al uit (recensie volgt) en ik moet zeggen, het blijft spannend en het smaakt naar meer. Ondertussen heeft Kiera Cass er ook al een vierde en vijfde deel (dat laatste deel is onlangs verschenen) aan gebreid en ik wil ze zeker lezen en hoop dat het even interessant en spannend zal blijven."
"0","Het boek is aangrijpend, maar helaas niet geheel correct. Zelf heb ik de rechtzaak gevolgd betreffende dit boek, waaruit bleek dat vele onderdelen niet konden zijn gebeurd en zelfs tegenbewijs bestond.  Het meisje heeft een wereldsefantasie.  Toch geeft het jonge meiden wel een waarschuwing, want helaas gebeurd het in Nederland nog steeds.   Verhaal lijn: goed, maar omdat het als 'waargebeurd' wordt verkocht, terwijl dit niet zo is toch maar twee sterren."
"1","In ‘Zomermeisjes’ moet rechercheur Lot van Dijk de moord op een jong meisje onderzoeken. Het lijk wordt gevonden op een afgelegen plek in het bos en de omstandigheden zijn op z’n zachtst gezegd bizar. Lot is een relatief nieuw lid van het korps in Twente en moet opboksen tegen allerlei vooroordelen. Ze is een profiler en dat specialisme wordt met enige argwaan bekeken. Omdat Lot er zeker van is dat ze te maken heeft met een seriemoordenaar en dat er meer slachtoffers zullen vallen als er niet snel gehandeld wordt, dringt een doortastend onderzoek zich op en kan ze niet zomaar over zich heen laten lopen door haar collega’s.  Het boek kent een beetje een aarzelende start, alsof auteur Jobien Berkouwer voorzichtig de grenzen van haar schrijfkunst aftast. Na een paar hoofdstukken begint het verhaal echter vlot te lopen en wordt de lezer meegezogen in het onderzoek. De plot zit goed in elkaar, maar is weinig verrassend. Er worden veel hints weggegeven over de dader en hoewel Berkouwer de lezer op het verkeerde been probeert te zetten, slaagt ze daar niet helemaal in. Hierdoor heeft het boek ook een paar losse eindjes, maar omdat ze de spanning mooi weet op te bouwen en het hoofdverhaal wel gedegen afwerkt, stoort het niet. Het had iets krachtiger kunnen zijn als de auteur een tikje meer aandacht had besteed aan de psychologie van de slachtoffers. Het boek start wel op deze manier, maar verderop wordt dit aspect verwaarloosd. Een kleine gemiste kans. Zenuwslopend is dit boek niet, wel overtuigend en het weet de aandacht vast te houden.  Berkouwer verdient een applausje voor het atypische einde van haar boek, waar hier uiteraard niets over wordt verklapt, en voor haar hoofdpersonage Lot van Dijk. De jonge rechercheur is weliswaar erg overtuigd van haar eigen kunnen en een tikje zelfingenomen, ze is niet zonder fout. Ook is het een leuk gegeven dat de auteur het verhaal weg heeft gehouden uit de grootstad en Twente koos als setting.  ‘Zomermeisjes’ is het debuut van Jobien Berkouwer, een juriste en voormalig hoofdinspecteur van politie. Ze houdt zich ook zelf bezig met profiling en liep al een tijdje rond met het idee om een boek te schrijven."
"0","of raakt de schrijver een beetje uitgeput in het verzinnen van nieuwe, spannende belevenissen, avonturen of verhaallijnen.,Eric Van Lustbader, geboren in 1946 in New York, is een auteur van thriller-, spionage- en fantasyromans. Hij schreef vele internationale bestsellers en zijn boeken zijn in meer dan 20 talen vertaald. Na de dood van Robert Ludlum in 2001 werkte (o.a.) Eric Van Lustbader verder aan zijn boeken. Op verzoek van de vele fans van Ludlum én van zijn erven schreef Eric Van Lustbader een nieuw verhaal rond Jason Bourne en wel Het Bourne testament. Daarna volgden nog Het Bourne verraad, De Bourne sanctie, De Bourne misleiding en nu De Bourne missie. In De Bourne missie heeft Jason Bourne nog steeds last van zijn geheugenverlies. Hij heeft een ring in zijn bezit die zeer gewild blijkt te zijn. Jason weet alleen niet meer van wie hij deze ring gekregen heeft en waarom. Tevens is een aantal personen op zoek naar een laptop die Jason ook in zijn bezit heeft gehad. Maar aan wie heeft hij deze laptop gegeven? Klaarblijkelijk leiden deze ring én laptop naar een grote schat. Tijdens zijn jacht naar meer informatie begint echter, héél langzaam maar zeker, een aantal puzzelstukjes op zijn plaats te vallen. In De Bourne missie treffen we weer een aantal oude bekenden aan. We krijgen de geijkte achtervolgingen en uitschakelingen en dit alles, samen met het ietwat magere en weinig vernieuwende verhaal, maakt De Bourne missie niet zo ingenieus als de andere Bourne verhalen. Wellicht raken we als lezer ietwat verzadigd, of raakt de schrijver een beetje uitgeput in het verzinnen van nieuwe, spannende belevenissen, avonturen of verhaallijnen. Dit Bourne boek is mijns inziens in ieder geval niet meer zo sprankelend als de eerste boeken in deze serie. Typisch is dat Jason nog steeds leidt aan geheugenverlies, maar aan het einde van het verhaal weet hij zich opeens weer alles te herinneren: hij gaat de laptop ophalen bij iemand aan wie hij deze in verzekerde bewaring heeft gegeven en weet ook weer hoe hij de personen, die in deze laptop geïnteresseerd waren, om de tuin heeft geleid. Ook alles wat met de ring te maken heeft, weet hij zich opeens weer te herinneren. Nogal ongeloofwaardig. Nee, De Bourne missie kan mij helaas niet overtuigen; ik ben zelfs ietwat teleurgesteld. Wellicht verwachtte ik te veel omdat de eerdere boeken in de Bourne cyclus van formaat zijn."
"1","Dit boek maakt deel uit van een trilogie. Je kunt de boeken in principe apart lezen, want elk boek gaat over ander personages. Maar ik raad je aan om ze op volgorde te lezen. Ik heb dat namelijk niet gedaan. Ik heb eerst deel 3 gelezen en daarna pas deel 2. Ik dacht namelijk dat het allemaal losse delen waren. Achteraf vond ik dit best wel jammer, want de personages uit de voorgaande boeken komen weer terug in de vervolgdelen.  Lola Nolan’s grootste angst komt uit. De Bell-tweeling Calliope, haar voormalige beste vriendin, en Cricket, haar eerste liefde en haar eerste gebroken hart, komen weer naast haar te wonen, net nu ze gelukkig. Ze heeft een bijbaantje bij de bioscoop met leuke collega’s, een beste vriendin Lindsey en een stoer, maar lief vriendje Max. Lola heeft het gevoel dat haar hele wereld op de kop komt te staan. Kan ze gewoon vrienden met Calliope en Cricket zijn of is de pijn van het verleden nog te veel?  Door de verschijnen van de tweeling komt er niet alleen een pijn uit het verleden weer vrij, maar ook de twijfel wie ze zelf eigenlijk is. Een lekker ontspannen boek vol liefde, problemen, vriendschappen en mode.  Dit boek vond ik persoonlijk minder dan het eerste en derde deel van de serie. Vooral het eerste deel heeft veel indruk op mij gemaakt. Daarom vind ik het ook zo geweldig dat Anna en St. Clair in dit deel weer terug kwamen. Nu wel op een geheel andere manier dan in het eerste deel. In dit boek zijn ze bij-personages. Jammer genoeg. Ik zou het totaal niet erg vinden om nog een verhaal over hun te lezen. Lola heeft minder indruk op mij gemaakt. Ik voelde op de een of andere manier minder met haar mee dan met Anna en Isla. Ik denk dat dat te maken heeft met dat ik zelf meer op Anna en Isla lijk qua persoonlijkheid, waardoor ik sneller met hen mee voel dan met Lola. Het hele boek draait om de situatie tussen Lola en Cricket en daar zit, denk ik, ook een probleem, die ik heb met Lola heb. Ze heeft een probleem met Cricket en iedereen weet wat de oplossing is en zij zelf ook, maar dat wil ze niet toegeven. Het hele boek denkt ze: “Ik heb een probleem.”, maar dan doe je daar toch iets mee. Pas tegen het einde doet ze dat. Wat ik wel leuk vind aan Lola is haar creatieve kant. Ze gelooft niet in kleding, maar in kostuums. Ze maakt haar eigen kleding. Elke dag heeft ze weer een geheel andere outfit aan. De ene nog gekker dan de ander. Ik ben zelf een beelddenker, dus ik zie al haar outfits voor. Dat vind ik eigenlijk ook een van de mooie dingen aan lezen. Je kunt een geheel nieuwe wereld voor jezelf verzinnen. Het heeft ook best wel wat lef om elke dag in een kostuum te dragen, want mensen zullen altijd een mening over je hebben. Je valt op deze manier heel erg op, maar daar geeft Lola helemaal niks om en dat respecteer ik wel weer aan haar.  Het boek kent heel veel verschillende soorten liefde. Het maakt je duidelijk dat liefde niet iets moeilijks hoort te zijn. Liefde is makkelijk als je de juiste persoon gevonden. Het maakt dan niet uit of het om een jongen of een meisje gaat. Zo is Lola opgevoed door twee vaders, die heel veel van haar houden, maar ook van elkaar. Het enige wat dan nog uitmaakt is dat je om elkaar geeft, dat de liefde echt is. Zoals ze in het boek zeggen je imperfecties zijn voor de ene persoon een probleem, maar voor een ander persoon maken ze je perfect voor hem of haar.  Het boek is een beetje voorspelbaar, maar dat verwacht jij eigenlijk bij dit soort boeken. Het gaat niet om de spanning of het avontuur in het boek, maar om de gevoelens die de personages voor elkaar voelen en de reis naar deze gevoelens toe. Het draait er om dat het je een gelukkig en verliefd gevoel geeft, terwijl je het leest.  Het is jammer dat je in de boek zo weinig te lezen krijgt over de liefde tussen de twee juiste personen in dit boek."
"0","Al bij de eerste pagina's ergerde ik me aan de schrijfstijl, en ik moest me echt door het boek heen worstelen en heb vaak overwogen of ik niet gewoon een ander boek zou lezen. Het plot is goed uitgedacht, en verrassend, maar alles gaat te snel en soepel en alles is net wat te toevallig. Alles is volgens de regeltjes, de karakters, die geen overigens zich niet ontwikkelen gedurende het hele boek, en de schrijfstijl, waaraan je duidelijk kan zien dat het een debuut is. Het lijkt net of Van Beek het gevoel wilde geven van Magnus van Arjen Lubach, maar daar verschrikkelijk in gefaald is."
"1","De nieuwe roman van Alex Boogers (1970) heeft een vertrouwde, indringende opening: “Dat gedrocht is niet van mij”, zegt de vader van Harvey bij diens geboorte. Die groeit op met het litteken van de afwijzing, drankmisbruik en geweld. Gelukkig gelooft zijn moeder wel in hem, evenals huisvriend Angelo, die boeken voor Harvey meeneemt. Harvey is groot en zwart, woont in een achterstandswijk en praat nauwelijks, omdat zijn vader hem geleerd heeft zich koest te houden. Veel mensen zijn bang voor hem en denken dat hij dom is, maar dat is hij niet. Hij observeert veel en denkt na. Zijn buurmeisje Amy heeft het ook moeilijk. Haar joodse vader is al jong overleden en haar stiefvader vindt ze een monster. Ze is intelligent, sensitief en kunstzinnig. Haar docenten beeldende kunst en maatschappijleer stimuleren haar om kritisch te denken en zich uit te drukken, maar thuis en op straat heeft men geen oog voor haar kwaliteiten. Haar ouders vinden haar zelfs vreemd en sturen haar naar een psycholoog, maar die vindt ze nep. In de polder en op het dak van de flat zoekt ze rust. Daarnaast is er een oude man, Jacob, die na de dood van zijn vrouw de polder intrekt om een ijsvogel te spotten, de magie te zien in kleine wonderen. Hij treft Amy in het meer aan, met haar zakken vol zware stenen en voelt zich geroepen om haar te redden. Tussen hun ontmoetingen en gesprekken door blikt hij terug op zijn jeugd en huwelijk. Ook hij werd als kind verwaarloosd, maar kreeg als volwassene een vrouw om voor te zorgen. Ter compensatie voor hun kinderloosheid maakten ze vele reizen en probeerden ze in verre landen iets te betekenen voor kinderen. Toen zijn vrouw dement werd, zei ze vaak tegen hem dat hij op de kinderen moest passen. Zo raken de levens van drie eenzame mensen die de wind niet in de rug hebben, met elkaar vervlochten in deze schrijnende en ontroerende roman. Wie het werk van Boogers kent, komt veel thema’s en motieven uit zijn vorige romans tegen: het leven in een afbraakbuurt, de afwijzing door een ouder, gewelddadigheid, anders zijn, vooroordelen, stimulerende docenten die een gidsfunctie vervullen en het ontwikkelen van eigenwaarde ondanks alle tegenslag. Nieuw in deze roman is de ouderdom van Jacob en de dementie van diens vrouw. Dit levert een liefdevol portret op.  Ook het gebruik van open plekken, flashbacks en perspectiefwisselingen komt bekend voor. Aan de ene kant wekt dit spanning op, waardoor je verder wil lezen. Je wil weten hoe het verder zal gaan met Harvey, waarom Amy stenen in haar zakken heeft gedaan, waarom ze niet meer naar school gaat en zich steeds vreemder gaat gedragen. Waarom gaat ze op het dak van de flat liggen en waarom staat Jacob met zijn jachtgeweer in de aanslag op de uitkijkpost? Aan de andere kant zorgt de veelvuldige wisseling van perspectief ook voor verwarring. Van alle drie lees je hun gedachten in de ik-vorm en de wisselingen worden nergens aangekondigd, waardoor je – zeker in het begin- even niet weet wie er aan het woord is en in welke tijd van het verhaal je zit.  Vooral wanneer de wijze lessen van de leraar maatschappijleer aan bod komen, duidelijk de spreekbuis van de schrijver, kun je je afvragen of Boogers niet te veel in het boek heeft gestopt. Wie nog niet eerder iets van deze schrijver heeft gelezen, kan daarom beter beginnen met een eerder boek, bijvoorbeeld Alleen met de goden, waarin een centrale hoofdpersoon gevolgd wordt. Voor de fans is deze roman daarentegen een feest van herkenning."
"0","De grote droom van Tom Clancy was een loopbaan als militair. Omdat hij vrij slechte ogen had, hij leed aan myopie, was dit een utopie en belandde hij na zijn studie in het verzekeringswezen. Ook had hij een nieuwe droom: het schrijven van een roman. Dat werd The hunt for Red October, dat in 1984 verscheen. Het boek kreeg goede kritieken en verkocht niet slecht. Pas vanaf het moment dat president Ronald Reagan het boek aanprees als perfect werd Clancy wereldberoemd en daarmee één van de meest succesvolle Amerikaanse schrijvers. Veel van zijn werk schreef Clancy samen met coauteurs. Strijdpunt is de nieuwste thriller die op naam van Clancy is uitgebracht, maar geschreven is door Peter Telep.  Het Ghost Recon-team is een geheimzinnig, maar ook dodelijk, onderdeel van het Amerikaanse leger. Het bestaat uit militairen die nergens voor terugdeinzen en geweld niet schuwen. Als in Colombia een CIA-officier door de FARC ontvoerd is, krijgt het Ghost-team de opdracht hem uit handen van de rebellen te redden. Tijdens hun reddingsoperatie ontdekken ze dat de rebellen samenwerken met fundamentalistische moslims en drugskartels. De fundamentalisten hebben een angstaanjagend doel: macht en controle op een aantal strategische plekken in de Indische Oceaan, maar ook het stoppen van de oliehandel. Voor Zuid-Amerika is dit financieel lucratief, maar daarnaast zal het grote nadelige gevolgen hebben voor de rest van de wereld. Het Ghost-team zet de achtervolging in en krijgt daardoor te maken met hun vijanden.  Strijdpunt is de derde thriller in de Ghost Recon-serie. De boeken in deze serie zijn gebaseerd op de gelijknamige videogames. Deze games, die onder de categorie shooter-games vallen, blinken vooral uit door de overdaad aan geweld, maar militaire strategieën maken ook deel uit van dergelijke spellen. Dat deze beide ingrediënten eveneens in het boek voorkomen, is onvermijdelijk. Ze zorgen er echter niet voor dat het verhaal actie uitstraalt, laat staan dat er spanning in zit. Wat wel heel erg duidelijk naar voren komt, is dat de leden van het Ghost-team geweld lijken te verheerlijken, ze vinden het fantastisch en genieten ervan. Een ander opmerkelijk feit is dat het boek overladen is met technische details van de hightech apparatuur die gebruikt wordt. Misschien interessant voor iemand die hierin geïnteresseerd is, maar voor de lezer die hier niets of weinig mee heeft, is het saaie kost. Deze apparatuur, vooral wapens, wordt wel nader verklaard, maar die uitleg straalt uit dat het letterlijk uit de Wikipedia overgenomen is. Gedetailleerde omschrijvingen van situaties of handelingen komen sowieso erg vaak voor in het verhaal. Een aantal daarvan doet zelfs helemaal niet ter zake. Het gevolg daarvan is dat de aandacht van de lezer afneemt.  Om het verhaal realistisch te laten zijn, heeft de auteur actuele en minder actuele gebeurtenissen in het boek verwerkt. In veel boeken werkt dit, maar niet in Strijdpunt. Een belangrijke oorzaak daarvan is dat het verhaal zich in te veel landen, maar ook in een te korte tijd, afspeelt. Het ene moment bevindt het team zich nog in Colombia, niet veel later in het Midden-Oosten en kort daarop alweer in Azië. En overal waar ze komen ontstaat een gewelddadige strijd die door het team succesvol wordt afgesloten. Het Ghost-team krijgt te maken met diverse crisissituaties, maar omdat dit er veel te veel zijn, zorgt het alleen maar voor verwarring. Het wordt daardoor bijzonder rommelig en ook te onwaarschijnlijk om voor realistisch door te kunnen gaan.  Het lijdt geen enkele twijfel dat Clancy en zijn coauteurs goede en succesvolle boeken geschreven hebben. Toch lijkt het erop dat de hoogtijdagen achter de rug zijn. Met als dieptepunt de boeken die gebaseerd zijn op een serie videogames, waar Strijdpunt dus deel van uitmaakt. In feite is het een boek dat nooit geschreven had moeten worden."
"1","Dit prachtige boek met fleurige kaft heb ik gewonnen hier op Hebban.nl. Het boek is ontzettend goed in elkaar gezet qua opvolging van hoofdstukken. Voor mij, iemand die moeite heeft zich te binden, was het een zeer confronterend boek. Aan de andere kant, ik weet nu dat ik geen slachtoffer hoeft te zijn van die angst. Ik heb handreikingen gekregen. Door de makkelijke duidelijke taal en hele heldere voorbeelden die gebruikt worden, heb ik mijn eigen handelen goed kunnen analyseren. Enkele weken geleden is er een heel waardevol mens mijn leven ingelopen en ik merk nu al dat ik veel aan de tips en bewustmakingen in het boek heb.  Dankjewel Hannah Cuppen! Voor het delen van je kennis en het schrijven van dit boek. Dankjewel Hebban.nl, dat ik dit boek gewonnen heb, op het juiste moment!"
"0","Henry Thoreau trekt zich in 1845 terug in de bossen bij Concord (Massachusetts, VS) waar hij aan de oever van Walden Pond een hut bouwt om zo bescheiden mogelijk te léven. Dat laatste houdt voor hem in: lezen, denken, schrijven en in zijn eigen levensonderhoud voorzien (bonen telen). Om zich heen ziet hij immers hoe zijn dorpsgenoten een leven lang aan hun werk gebonden blijven om in hun materiële behoeften te voorzien. Met zijn project wil Thoreau aantonen dat het mogelijk is om een grote mate van vrijheid te verkrijgen met een minimum aan arbeid. Hij slaagt erin om met de opbrengst van de bonen die hij teelt rond te komen en voldoende tijd over te houden om te filosoferen en … te niksen (wat vaak hetzelfde is).  In Walden & de plicht tot burgerlijke Ongehoorzaamheid - dat hij achteraf schrijft - laat hij de lezer delen in de inzichten die het kluizenaarschap hem opleverden. Hij vertelt over uiteenlopende aspecten die hem in die twee jaar hebben beziggehouden: o.a. lectuur (wat is goede lectuur?), eenzaamheid en bezoek (wat betekent alleen zijn en wat is écht bezoek?), bonen kweken (wat leert je het werk op het veld?), het dorp (hoe zwaar weegt de afzondering van de gemeenschap?), de jacht en de visvangst (wat eet een gecultiveerd mens -niet -?), hogere wetten (hoe ga je om met natuurlijke driften?), de natuur ( welke impact heeft de natuur op de mens -o.a. in De Meren-? ) …  Omwille van zijn afzondering, speelt de natuur een bijzonder grote rol in zijn beschrijvingen en overwegingen. Misschien is Walden daardoor, nog meer dan een filosofisch werk, een ode aan de natuur. Thoreau mag er dan aparte ideeën op nahouden, écht filosofisch wordt hij zelden. Daarvoor spreekt hij zichzelf –zoals vertalter Anton Haakman in zijn nawoord terecht opmerkt- net iets te vaak tegen en zijn zijn ideeën niet helder genoeg. Mooi is wel zijn oproep (Besluit) om voor jezelf te denken, de platgetreden paden te durven verlaten en je eigen rechtvaardige wetten te volgen. Dat laatste is meteen ook de inzet van het toegevoegde essay: de Plicht tot burgerlijke Ongehoorzaamheid. Daarin wraakt hij de Amerikaanse staat omwille van de in stand gehouden slavernij.  Is Walden & de plicht tot burgerlijke Ongehoorzaamheid (geschreven in 1854 nota bene!) vandaag überhaupt nog leesbaar? De doorgewinterde lezer komt er zeker door, al zou Thoreau -met een goede redacteur naast zich- vandaag wellicht behoorlijk wat passages schrappen. Let wel, bepaalde hoofdstukken zijn pareltjes. Denken we aan De Meren waarin Thoreau sublieme pastorales neerzet.  Heeft Thoreau nog een boodschap voor de eenentwintigste-eeuwse lezer? Alleszins. Meer dan ooit viert het materialisme hoogtij en net daar maakte Thoreau met zijn experiment een punt: “weg met materiële ballast. Een minimum aan voedsel en beschutting kan volstaan om het geluk te vinden.” Laat dat net de boodschap zijn van filosoof Jan-Hendrik Bakker die met zijn werk In Stilte (uitgeverij AtlasContact, 2015) tot ditzelfde besluit komt: geluk ligt niet in het materiële, maar ‘volheid’ is te ervaren in de natuur en de medemens … Om dit te vinden, moeten we echter onze levenswijze dratisch veranderen. Misschien is de lectuur van Thoreaus Walden & de plicht tot burgerlijke ongehoorzaamheid daarvoor alleen al een goede aanzet?  http://iboek.weebly.com/recensies/walden-de-plicht-tot-burgerlijke-ongehoorzaamheid-henry-david-thoreau"
"1","Enige tijd geleden las ik Geld of geluk van Dani van Doorn. Vanaf de eerste bladzijde zat ik meteen in het verhaal. De personages zijn goed neergezet en het verhaal is ontroerend. Ondanks de problemen die de ziekte van een van de hoofdpersonen en de directe, dramatische gevolgen daarvan, weet de auteur dit knap neer te zetten en ook de humor daarbij niet te vergeten, want hoe verdrietig het uiteraard is, grappige momenten zijn er ook. Hoewel de auteur nooit de bedoeling heeft gehad mensen met haar boek aan het huilen te maken, is het mij wel overkomen. Dikwijls was ik zondanig ontroerd dat ik het lezen moest staken. De ziekte van een van de hofdpersonen, deed mij vaak herinneren aan mijn eigen vader, die leed aan de ziekte van Alzheimer. Iets totaal anders, maar toch waren er zeker momenten van herkenning. Een fantastisch boek dat ik zeker nog eens wil lezen."
"0","Voordat ik je los laat is een young adult die boeiend is geschreven, maar veel verliest door het gebrek aan geloofwaardigheid. Het geheim van het stadje, waar de hoofdpersonage langzaam achterkomt, is een fenomeen wat weliswaar in afgelegen gebieden kan voorkomen, toch leest het ongeloofwaardig. En dit word naarmate het einde alleen maar versterkt! De climax is daarom teleurstellend. De hoofdstukken zijn aangenaam kort. Er komen echter ook hoofdstukken voor die geschreven zijn uit een soort ‘film aanzicht’ of een externe personage waarvan we niet weten wie het is. Deze hoofdstukken zijn erg raar omdat de leesstijl niet overeen komen met de rest van het boek. Ze hebben daarom geen toegevoegde waarde. Positief is dat je wel inzicht krijgt in geestelijke gezondheid als je daar weinig over weet. Het boek leest lekker weg!"
"1","De eerste keer dat ik over dit boek hoorde, sprak het me eigenlijk meteen al aan. Ik ben zelf immers ook regelmatig op anime conventies te vinden. Ik had in dit boek dan ook vaak zoiets van 'Ja! Dat herken ik gewoon!'. Echt een heerlijke ervaring! Lees mijn volledige recensie op www.Faeraphel.nl"
"0","Ik had enorm grote verwachtingen na het lezen van zijn debuutroman, maar ik heb het gewoon niet uitgelezen, jammer, een echte teleurstelling."
"1","De cliffhanger waar Jager mee eindigt is de perfecte opening om een nieuw deel mee te beginnen! Ember blijft vechten tegen Talon en haar broer Dante, die steeds verder opgeslokt wordt door de organisatie. Hij speelt een grote rol in de onaangename verrassing die Talon in petto heeft voor de wereld.... Zijn Ember en haar bondgenoten klaar om de 'oorlog' op een heel niveau te voeren en zo een stokje voor de heerschappij van Talon over de hele wereld te steken?  Julie Kagawa heeft een grote verbeeldingskracht....dat is één ding wat zeker is. Een reeks schrijven over een uitgemolken onderwerp als draken, is volgens mij een heel moeilijke taak, zeker als je de lezer wil blijven verrassen en wil blijven boeien. Het is natuurlijk de bedoeling dat er voldoende prikkels zijn zodat het volgende boek óók wordt gelezen! Naar mijn bescheiden mening slaagt Julie volledig in haar opzet en blijft de reeks spannend en vernieuwend. Af en toe gooit ze er totaal nieuwe elementen in die je als lezer telkens weer met open mond achterlaten.  Zelf heb ik de vier boeken achter elkaar aan gelezen en daardoor vervagen de grenzen tussen de verschillende delen een beetje. Dat is helemaal niet erg, maar dan vind ik het soms moeilijk een recensie te schrijven die alleen over één deel gaat. Je hebt als lezer toch al een beeld gevormd door de vorige drie delen en dat is niet meer los te koppelen per individueel boek.  Het leesplezier begint al bij de cover. Deze is met zorg ontworpen, dat zie je zo. Het prachtige reliëf dat de indruk van drakenschubben geeft, met de simpele opdruk, schreeuwt gewoon om opgepakt te worden in een boekenwinkel.  De verschillende hoofdstukken zijn weer, zoals de voorgaande delen, verteld vanuit het oogpunt van de verschillende personages. Dit blijft een goede manier om de lezers meer in het verhaal te trekken en een groter spanningsveld te creëren. Omdat het verhaal zich zo altijd op meerdere plaatsen afspeelt (de personages zijn nooit allemaal op dezelfde plek) vraag je je steeds af wat er nu ergens anders gebeurt.  Ember maakt in dit deel een grote karakterontwikkeling door. Waar ik haar in de vorige delen een beetje 'verwend' vond, is ze nu echt volwassen aan het worden. Het is mooi om te zien hoe het belangrijkste fragment in die ontwikkeling ook een knap staaltje perspectiefwisseling is. Het was voor mij hét mooiste fragment van de vier boeken.  Ik kijk zeker uit naar het vijfde deel, wat de grande finale moet worden van deze Talon saga. Hoeveel tricks heeft Julie nog in de hoed zitten? Hoe loopt dit allemaal af voor Ember? En voor wie kiest ze nu uiteindelijk?"
"0","‘Met dit boek wil ik lezers die gepest worden of werden, hoop geven, zodat ze net als Crystal tot bloei kunnen komen.’ Susanne van den Beukel-Hendriks schrijft, naar aanleiding van de dood van Michael Jackson, haar roman Verdraaid goed. Lukt het haar met haar dj-verhaal gepeste lezers hoop te geven?    Crystal is negentien wanneer ze start met haar vervolgopleiding. In eerdere schooljaren werd ze erg gepest en dat heeft haar onzeker en soms ronduit negatief gemaakt. Dan ontdekt ze haar droom: als dj platen draaien. Broer Ruben schaft een draaiset aan en Crystal kan aan de slag. Wanneer haar broer een eerste feest regelt waarop Crystal als 'prof' mag draaien, lijkt er een toekomstdroom uit te komen. Beetje bij beetje wordt ze succesvoller in de wereld van de dj's. Kan Crystals carrière als dj haar verleden doen vergeten?    Helaas komt het in concept boeiende verhaal in Verdraaid goed allesbehalve redelijk uit de verf. Het grootste deel van het probleem vindt zijn oorsprong in de gehanteerde schrijfstijl. Vanaf de eerste bladzijde overlaadt Van den Beukel de lezer met nutteloze verhaaldetails en heeft ze de neiging elke open plek in het verhaal dicht te smeren. Keer op keer haalt ze de lezer uit het verhaal door gebeurtenissen te voorzien van onnodige verklaringen: ‘Dat helpt haar niet veel verder, want het belangrijkste wat je moet hebben is apparatuur en die heeft ze natuurlijk niet.’ Bovendien zorgt een overmatig gebruik van komma's ervoor dat veel zinnen geen natuurlijke tendens hebben: Van den Beukel plaatst pauzes waar ze niet horen en omgekeerd. Grote delen van het boek worden gekenmerkt door een te zakelijke schrijfstijl waarbij de auteur grossiert in het gebruiken van verklarende of redengevende signaalwoorden, terwijl ze de lezer op andere momenten de lezer op een erg kinderlijke manier aanspreekt. Louter het functioneel inzetten van dj-begrippen lijkt het verhaal, als het gaat om de schrijfstijl, enigszins te kunnen redden: de lezer waant zich in de wereld van de dj’s.    Maar niet alleen de schrijfstijl maakt Verdraaid goed een tot onaantrekkelijk boek. Ook hoofdpersoon Crystal zorgt direct voor problemen. Pestslachtoffer Crystal roept om sympathie. Ze zorgt met haar gedrag echter eerder voor antipathie bij de lezer. Ze is zo flinterdun beschreven en onvolledig uitgewerkt dat ze niet meer wordt dan een papieren personage. Niemand kan haar echt begrijpen. Ja, ze zoekt medelijden door haar ellendige verleden expliciet te benoemen, maar ze krijgt het niet. Door de gebrekkige typering mist ze diepgang, wordt haar gedrag soms ronduit ongeloofwaardig en lijken opmerkingen niet te rijmen met eerdere opmerkingen. Geen lezer kan begrijpen dat ze niet genoeg geld heeft voor een simpele maaltijd, maar tegelijkertijd wel overweegt een dj-set te kopen. Geen lezer begrijpt haar uit de lucht vallende negatieve opmerkingen helemaal: ‘Weer mislukt, net als haar hele leven.’ Langzaam verwordt Crystal de vrouw van het hollen of stilstaan. De vrouw van het wereldse geluk of de diepste ellende.    Alle hoop lijkt nu nog gevestigd op het verhaal zelf. Helaas lijkt ook dit gedeelte Verdraaid goed eerder af te breken dan op te bouwen. Waar het verhaal in concept veel ruimte biedt om uit te groeien tot iets moois, blijft het in Verdraaid goed niet meer dan een mager verhaal. Van den Beukel focust zich, terecht, op Crystals verhaal als dj, maar verliest daarbij andere verhaalelementen, zoals de schoolcarrière van Crystal en haar leven als sporter of koerier regelmatig uit het oog. Het gevolg is een discontinu verhaal waarbij de school-, koerier- en sportfragmenten fragmentarisch aangehaald of vergeten worden. Tegelijkertijd bevat het verhaal diverse ronduit ongeloofwaardige gebeurtenissen en wordt het door de (soms te) grote tijdsprongen onaantrekkelijk om met grote interesse te lezen. Jammer, want de goede basis is er.    Of Verdraaid goed de lezers echt hoop kan geven, is de vraag. De onaantrekkelijke schrijfstijl, de flinterdunne hoofdpersoon en het matig uitgewerkte verhaalconcept doen het verhaal in ieder geval weinig goeds. Hoewel het boek vanaf een derde interessanter wordt en Crystal meer sympathie wint, lijkt het kwaad daarvoor al geschied."
"1","Yes, wat een fijn boek weer om gelezen te hebben! Vanaf de eerste pagina zit je er helemaal in en kan je het boek gewoon niet meer wegleggen. Dompel jezelf onder in de wondere wereld van Lize en Nate in het mooie Frankrijk en leef met ze mee.  Weer eentje voor op de favorieten lijst!"
"0","Toen ik aan “Bloed op sneeuw” begon had ik – met uitzondering van zijn jeugdboeken – nog niet eerder iets van Jo Nesbø gelezen. Zijn reeks over Harry Hole is nog onontgonnen terrein en dit dunne boekje leek mij wel een mooi moment om kennis te maken met zijn thrillers. Al jaren hoorde ik mensen in mijn vrienden- en kennissenkring over elkaar heen duikelen van bewondering en zag ik vrijwel uitsluitend lovende recensies voorbijkomen. Het werd dus tijd om zelf eens een oordeel te vormen. Ik was er klaar voor. Had er zin in. Een nieuwe held. Jo Nesbø. Na “Bloed op sneeuw” zou ik dan meteen aan zijn andere boeken kunnen beginnen.  Niet dus.  Ondanks het beperkte aantal pagina’s heb ik mij moeten dwingen om het einde te halen. Het was op sommige momenten een kwestie van wanhopig tegen de stroom in worstelen en meerdere keren heb ik overwogen om het maar gewoon op te geven. De schrijfstijl van Nesbø was prima, maar het verhaal zelf wist mij geen moment te pakken. Huurmoordenaar Olav bleek een man zonder inhoud. Hij was gespeend van iedere vorm van humor, had niets interessants te vertellen, maakte nergens ook maar een beetje indruk en kon het dunne verhaal van de auteur op geen enkele manier dragen. Een verhaal zonder ziel. Zonder inspiratie. “Bloed op sneeuw” bevat alleen maar woorden en zinnen maar geen samenhangend geheel. Het is natte sneeuw dat niet blijft liggen en waarmee je dus uiteindelijk weinig mee kan beginnen. Eigenlijk is het helemaal geen boek maar meer een concept voor wat misschien ooit een boek had kunnen worden. Als Nesbø zich de tijd had gegund om het op een goede manier uit te werken.  Het einde van ""Bloed op sneeuw"" is vrij abrupt. Alsof de auteur er plotseling ook geen zin meer in had. Of is het de bedoeling dat er ooit nog eens een vervolg gaat komen? Het is alsof ik sneeuw op mijn rug voel smelten. Alleen het idee al. De plot zelf is heel doorzichtig en zie je al van verre aankomen. Ook in dat opzicht is er geen enkele verrassing. Daarnaast ontbreekt in het hele verhaal de spanning die je toch minimaal in een thriller mag verwachten. Op zich is huurmoordenaar Olav best wel een goed verzonnen personage, maar is de uitwerking uiterst bedroevend. Zeg maar gerust saai. Net zo saai als een landschap met sneeuw waar je op een afstand naar kijkt. Daar kunnen een paar bloedspetters helaas weinig aan veranderen.  Jammer genoeg moet je in de winkel voor “Bloed op sneeuw” de volledige hoofdprijs betalen. Mocht je nog twijfelen: trap er dan niet in. Leen het bij de bibliotheek als je het absoluut wilt lezen. Maar geloof mij nou maar dat je helemaal niets mist als je dit korte verhaal besluit over te slaan."
"1","Hoofdpersoon in ‘Onder invloed’, Renske Nijland is specialist op het gebied van gevaarlijke stoffen. Wanneer zij tijdens het joggen stuit op een tweetal vissers waarvan er een in het water is terecht gekomen, probeert ze de man –tevergeefs- te reanimeren. De vissers ruiken allebei flink naar alcohol en de politie etiketteert het als ongeval door dronkenschap. Renske is sceptisch; zij meent dat er sprake is van bedwelming. Ze bijt zich vast in het mysterie, maar kan niet voorkomen dat ze haar kinderen daarbij ongewild in levensgevaar brengt.  “Fuck! riep hij. Hij sprong achteruit en liet zijn zaklamp vallen. Zijn ademhaling versnelde en werd oppervlakkig. Onopvallend legde hij zijn hand op zijn buik en richtte zijn adem ernaar. Wat is er? vroeg Sara. Ze kwam naast hem staan en keek hem bezorgd aan. Er zit een lijk in.”  Onos heeft gekozen voor een origineel thema. Hiermee onderscheidt zij zich van vele andere (psychologische) thrillers. Onos hanteert bovendien een fijne, levendige schrijfstijl en houdt vaart in het verhaal waardoor de aandacht van de lezer geen moment verslapt. Haar personages weet de auteur prima te laten acteren en zij geeft hen precies voldoende karakter. De dialogen zijn natuurlijk en derhalve geloofwaardig.  “Niet veel later reed ze met haar Fiat 500 door de smalle straat. Ze negeerde de boze blikken van wandelaars en snauwde naar Stijn: Blijf proberen haar te bereiken. Ze keek opzij en zag hoe hij snikkend met zijn mobiel bezig was.”  Gezien de vele details die Onos in haar boek verwerkt moet zij gedegen research hebben gedaan. Dit naast de kennis die zij als veiligheidskundige natuurlijk al heeft. Bovendien ziet de auteur kans een goede balans te vinden tussen spanning en romantiek. Beiden komen in ‘Onder invloed’ aan bod. Vooral de eerdere relatie tussen politieman Marcel en Renske doet Onos op verfrissende wijze uit de doeken; zeker geen standaard romance.  Kortom, een fijn boek dat menig lezer een aantal uren leesplezier zal bezorgen!  Over de auteur Tamara Onos (1972) is Arbo professional (arbeidshygiënist en hogere veiligheidskundige). Zij adviseert en schrijft over veilig en gezond werken.  Uitvoering Uitgever: LetterRijn ISBN: 9789491875786 Paperback, 221 pagina’s  Over Hanneke Tinor-Centi Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent. http://ht-c-communicatie.nl/"
"0","Ook ik dact dat dit een nieuw boek was, het is een heruitgave van een boek dat de Riviermoorden heet. Jammer dat dat er niet bij staat."
"1","Saar in de zomer Pauline Oud, mei 2018  Saar in de zomer is het nieuwste prentenboek van Pauline Oud. Eerder verschenen 'Saar in de herfst' en 'Saar in de lente'.  Het is zomer en Saar is bij oma op bezoek. Samen met haar gaat ze naar de moestuin. Daar plukt ze de aardbeien en tomaten die rood zijn en ontdekt ze lieveheersbeestjes tussen de rozen. Oma trakteert Saar op een ijsje en weer thuis wordt het zwembadje gevuld met water. Duik je mee met Saar de zomer in?  In dit vrolijke prentenboek leren jonge kinderen alles over de zomer. Het verhaal is eenvoudig, goed te volgen en heel herkenbaar. Er worden veel nieuwe woorden aangeboden zodat de woordenschat wordt uitgebreid. Zo leren de kinderen welke vruchten geplukt mogen worden in de moestuin, zien ze een vlieger hoog in de lucht, kopen met oma een ijsje voor Saar bij de ijscokar en smeren Saar in met zonnebrandcrème voordat ze in het badje springt. De illustraties zijn kleurrijk en prachtig. Saar springt er vooral uit, zij is op elke bladzijde in haar zomerjurkje of in gestreept badpak goed te zien. Het boek heeft ook wat extra’s. Achterin het boek vind je knutsel-tips. Heerlijk om met je kind van steentjes lieveheersbeestjes te maken of zomerbloemen van tissues. 'Saar in de zomer', een prentenboek dat heel geschikt is om jonge kinderen meer te leren over het seizoen zomer."
"0","Er zijn vast meer crime-lezers die met enige regelmaat de tv aanzetten en langs de zenders zappen, op zoek naar een aflevering van een crime-serie. CSI Las Vegas, NY of Miami, of een aflevering van Bones, NCIS, Criminal Minds… Echt uitmaken doet het niet, het doel is een uurtje vermaak, volgens een bekende formule om zonder na te denken wat te relaxen. Het is een volwassen variant van het verhaaltje voor het slapengaan: kleine kinderen krijgen niet snel genoeg van steeds hetzelfde boekje voorgelezen krijgen. Juist de herkenning, het weten wat je kunt verwachten, is fijn. Zo is het voor velen ook met crime op televisie. Het leidt af en ontspant.  Maar: vaak is het lastig om de volgende dag na te vertellen wat er gebeurde en wat het motief van de dader was. Dat is tegen die tijd vaak alweer weggezakt naar de achterkant van het geheugen, waar het een plaatsje heeft gekregen in de waas van vergelijkbare afleveringen van vergelijkbare series. Het was een heel ontspannen avondje op de bank, maar dat waarnaar gekeken werd, heeft geen echte indruk gemaakt.  Precies zo gaat het met Ongewis  van Cath Staincliffe. Op het omslag wordt deze ‘Scott & Bailey thriller’ aangeprezen met twee verwijzingen naar crime op televisie: blijkbaar is er ook een tv-serie met dezelfde hoofdpersonen. Daarnaast is dit boek ‘voor de fans van Rizzoli & Isles’. De vergelijking met tv gaat echter verder: na lezing van dit boek heb je een paar redelijk aangename uurtjes gehad, maar echt indruk maken doet het allemaal niet. Al snel vraag je je af waar het verhaal nu ook weer over ging, en wie nu ook alweer precies de hoofdpersonen waren.  Vooral dat laatste is jammer. Ongewis  wordt gepresenteerd als een ‘Scott & Bailey thriller’, en ook wanneer je nog nooit van deze twee rechercheurs hebt gehoord, verwacht je daardoor een verhaal waarin sterke personages de hoofdrol spelen. Janet Scott en Rachel Bailey zijn ook stevige dames: ze werken beiden keihard om zich te bewijzen bij de politie. Rachel worstelt met de herinnering aan een gewelddadige aanval op haar leven, en probeert dat uit alle macht verborgen te houden voor haar collega’s en leidinggevenden, bang dat ze niet aan het werk mag blijven als rechercheur. Janet, niet alleen Rachels leidinggevende maar ook een goede vriendin, heeft intussen haar eigen sores aan haar hoofd, waaronder de gezondheid van haar moeder.  Niet de beste omstandigheden om aan een zaak te beginnen, maar Janet en Rachel moeten vol aan de bak wanneer er bericht komt van een familiedrama. In een pub in een dorp in de buurt van Manchester worden de lichamen gevonden van een vrouw, haar broer en haar dochter. De echtgenoot is nergens te vinden, en wat de situatie nog ernstiger maakt, is dat ook de twee jonge zoontjes van het stel vermist zijn. Het is aan Janet en haar team om uit te zoeken wat hier is gebeurd. Alles wijst op een familiedrama, en al snel wordt duidelijk dat het team niet alleen de drievoudige moord moet oplossen, maar ook op zoek moet naar de twee jongetjes, die hopelijk nog in leven zijn. Een klopjacht door Noord-Engeland volgt.  Interessanter wordt het echter allemaal niet. Rachel en Janet zijn in aanzet interessante hoofdpersonen, maar worden niet erg sterk uitgewerkt. Het blijft allemaal nogal aan de oppervlakte. En omdat ook de zoektocht naar de jongetjes weinig spannend is, en de motieven van de vader niet erg overtuigend uit de verf komen, maakt Ongewis  weinig indruk. Op zich is het geen slecht geschreven verhaal, maar het is zoals met de crime-series op tv. Weinig diepgang, weinig onderscheidend, en hoewel ontspannend, weinig indrukwekkend."
"1","Wat een meeslepend verhaal en zo zie je maar weer wat verslaving met jezelf en je gezin kan doen. Het verdriet en de pijn en de onmacht. Een verslaving die meer kapot maakt dan je lief is."
"0","Onderhuids wordt vaak bestempeld als de beste thriller van het immens populaire schrijvers-koppel Nicci French. En al wilde ik het dolgraag, ik leek altijd de boeken van Nicci French mis te lopen. Dan was ik weer in een ander boek bezig, dan was hij weer uitgeleend - een opvolging van rampen. Maar ik heb er dan eindelijk grip op gekregen en hem tijdens het reizen gelezen.  Ik begrijp de titel niet en kan hem zelfs in de meest abstracte interpetatie niet plaatsen bij de plot, maar vooral, ik snap niet wat de beschrijving 'literaire thriller' op de voorkant doet. Kom op, toch - dit is geen literaire thriller. Dit is een misdaadverhaaltje waarbij je hoopt op een vurig eind, en hoopt dat de persoon die het boek aanwijst als de dader uiteindelijk de verkeerde te zijn. Maar nee, het gebeurt niet en dat is jammer.  Is er dan niets goeds aan dit boek? Ja hoor, natuurlijk wel. Knap is het bijvoorbeeld, hoe de personages zo van elkaar verschillen en hoe Nicci French de verschillen in schrijfstijl zo overtuigend brengt, dat je echt naar de verschillende personages kijkt als compleet verschillende personen. Ook vind ik het knap hoe ze zo ontzettend veel personages introduceren zonder dat het een chaos wordt. Maar daar houdt het om heel eerlijk te zijn wel op.  Er is namenlijk niets spannends aan Onderhuids. Dat de dader al rond de helft bekend is, is niet eens zo erg - er kan dan een ontzettend psychologisch spelletje onstaan. Maar zelfs dat blijft uit. Het einde is ook afgeraffeld, en het lijkt bijna alsof Nicci French de 'tweede moordenaar' hebben geintroduceerd omdat ze zelf niet meer uit hun eigen verhaal kwamen - want van motief, reden of zelfs logica is geen sprake in het verhaal.  En het is echt jammer hoor, want Zoë's en Jenny's deel zijn best veelbelovend, maar Nadia's deel had dan een nieuw licht op de zaak moeten werken, maar Nadia fungeert slechts als een excuus om tot een eind te komen wat ook nergens op slaat. Want alhoewel de eerste delen veelbelovend zijn, toch wacht je op een geweldige climax aan het eind, een puzzel die in elkaar valt waar je van gaat grinniken en versteld staat. Maar als dat uitblijft - zoals het in Onderhuids ook schitterd van afwezigheid - komt er bij mij in ieder geval maar één gedachte op: als dit nou bestempeld wordt als één van de beste boeken in het literaire thriller-genre, misschien moet ik ook maar eens een boek schrijven!"
"1","Beschouwingen over het café en waarom het fijn is daar te zijn. 222 Pagina’s met mooie zinnen, mooie waarheden en mooie vergelijkingen van een bioloog over menselijke behoeftes. Een aanrader!"
"0","Anna is al jaren weduwe, woont in de Kempen en geniet met volle teugen van het leven. Samen met haar zus Sien vindt ze, tijdens het rommelen op zolder, de oude dagboeken van haar vader. Sien wil er niets van weten, maar Anna is toch wel benieuwd naar de hersenspinsels van haar, inmiddels overleden, vader. Die hersenspinsels spelen zich af in de oorlog. De toen 20-jarige Hendrik is gevlucht naar Friesland en leeft daar ‘ondergedoken’ op een boerderij.  Hoe meer Anna zich verdiept in de verhalen van haar vader, hoe meer zij ervan overtuigd is dat zij de streek waar haar vader als jonge man twee jaar leefde, wil bezoeken. Zou de boerderij nog bestaan? En zouden er überhaupt nog mensen in leven zijn die haar vader kennen?  Wat mij vooral opviel tijdens het lezen is Vivianes liefde voor Friesland. Dit voel je tijdens het lezen. Haar beschrijving van de streek, de Elfstedentocht, de vaarwateren en nog veel meer, het komt allemaal uitgebreid aan bod en zou zo in een toeristische folder opgenomen kunnen worden. Terwijl je leest zie je het dan ook allemaal voor je. Zelfs de cover vertelt een stuk van het verhaal, maar dat weet je natuurlijk pas als je het boek leest. In de stukken over Hendrik beschrijft zij het leven tijdens de tweede wereldoorlog. Het is duidelijk dat zij kennis van zaken heeft en hierover research heeft gedaan.  De opbouw van het verhaal gaat langzaamaan, maar de auteur weet heden en verleden op een mooie manier in en met elkaar te verweven. In hoeverre kan het verleden bepalend zijn voor de toekomst? Zou er dan toch van hierboven een helpende hand zijn? Je zou het je warempel moeten geloven tijdens het lezen van dit boek.  Gerits heeft ontzettend veel aandacht besteed aan de omgeving en gebeurtenissen, waardoor naar mijn gevoel de karakters redelijk oppervlakkig blijven, met weinig diepgang. Is er de vraag of dat in dit genre van boeken prioriteit heeft? Ik denk het niet.  Vivianes schrijfstijl is simpel, zodat dit boek voor iedereen toegankelijk is, jong en oud. Het is een verhaal met een lach en een traan, wat makkelijk wegleest. Hoewel dit soort boeken niet echt mijn ‘ding’ zijn, heeft het me een aantal uurtjes leesplezier bezorgd. Misschien een aanrader voor een koude winteravond, met een glaasje en de open haard aan......"
"1","Vond het geweldig! Heftig en geestig tegelijk. Bovendien vroeg ik me constant af of er delen autobiografisch waren en zo ja welke. Vooral vanwege de zeer realistische beschrijving van de emoties die door de hoofdpersoon heengaan. Jammer dat Marion Pauw is gestopt met schrijven."
"0","Auteurs Marianne Busser en Ron Schröder schrijven ieder apart al meer dan dertig jaar. Ze werkten onder meer voor Sesamstraat, Bobo en Okki. Begin jaren '90 verscheen hun eerste gezamenlijke boek bij uitgeverij Zwijsen: Een hele kist vol liedjes. Niet veel later was ook Koning Bobbel, hun eerste verhaal, een feit. Busser en Schröder zijn niet alleen een schrijversduo, maar ook een echtpaar.  In Hoera, ik ben 5  staan allemaal verschillende versjes over kinderen die bijvoorbeeld op zwemles gaan, wel eens een keertje boos worden, een huisdier hebben of niet graag alleen spelen. Uiteraard begint het boek met jarig zijn en trakteren in de klas. Het boek bevat veel diverse rijmpjes die situaties beschrijven die elke 5-jarige bekend in de oren zouden moeten klinken.  De tekeningen zijn gemaakt door Dagmar Stam. Ze zijn erg kleurrijk, wat het geheel een vrolijk tintje geeft en daarnaast zijn ze gedetailleerd, wat zorgt voor voldoende kijkplezier bij het voorlezen. Elk versje is voorzien van minstens één prent, maar vaak heeft Stam meerdere illustraties gemaakt bij de tekst. Elke tekening is een zwart omlijnde aquarel die hier en daar een tikje buiten de lijntjes is ingekleurd.  De tekst in dit boek is voldoende groot gedrukt. De witruimte tussen de zinnen maakt het gemakkelijk om voor te lezen als er nog een gezichtje boven het boek hangt om de prenten te bekijken. De versjes zijn redelijk uitgebreid en vormen eigenlijk een soort miniverhaaltjes, maar ze bestaan uit korte, eenvoudige regels. Af en toe is er duidelijk erg hard gezocht naar een manier om het allemaal te doen rijmen, waardoor het geheel wat gekunsteld klinkt. Hoewel de lengte van de versjes behoorlijk is, komt mama of papa waarschijnlijk niet weg met het voorlezen van slechts één versje. Een 5-jarige wil natuurlijk meer.  Het boek begint zoals het moet: met een versje over 5 worden en eentje over feest vieren in de klas. Exact wat je verwacht bij een titel als Hoera, ik ben 5. Daarna wordt het niet goed afgelijnd. Kleuters ontwikkelen zich snel, elk levensjaar gaat gepaard met een aantal specifieke kenmerken en bij elke fase horen een aantal even specifieke ervaringen. Hier rijst dan ook de vraag wat de bedoeling is van de auteurs. Is dit een boek dat verwachtingen moet scheppen over wat er allemaal gebeurt als je vijf wordt of is dit een boek dat terug wil kijken op wat de jarige tot nu toe allemaal heeft beleefd? Natuurlijk is het ene kind het andere niet, maar op een paar uitzonderingen na passen de meeste situaties in dit boek net zo goed in Hoera, ik ben 4 of Hoera, ik ben 3. Hier had wat meer aandacht aan kunnen worden besteed, zeker gezien het feit dat dit een boekje is uit een reeks. Dan is het jammer dat de verhaaltjes zo inwisselbaar zijn met de boekjes over een andere leeftijd."
"1","'De betrokkenen' van Anita Larkens uitgelezen. Wat een boek! In haar debuut 'Schaduwdochter' liet Anita al zien dat ze veel verschillende verhaallijnen kan samensmelten tot een geheel, waarbij je denkt 'hoe is het mogelijk'. Werd haar debuut als erg goed ontvangen, van haar tweede boek was ik nog meer onder de indruk. Nadat ik Schaduwdochter had gelezen uit de bieb heb ik het boek ook nog gekocht. Slechts 7 euro, die wil je en moet je in huis hebben! Vriendin Puck was zo lief om bij de presentatie van 'De betrokkenen' het boek voor me aan te schaffen en te laten signeren. Beide boeken staan dus nu trots in mijn boekenkast!  Het verhaal van 'De Betrokkenen' heeft me vanaf pagina 1 in zijn greep gehad. Voordat je het weet rol je van de ene ontwikkeling in de andere ontwikkeling. Bijzonder geschreven en ook bijzonder zoals er een inkijkje in de gevoelens en gedachten van de hoofdpersonages Eliza, Nora en Luuk wordt gegeven. Drie totaal verschillende mensen die op een geheel eigen wijze een rol in het verhaal vervullen. Steeds wilde ik maar weten hoe het zat en nu ik het weet had ik het niet zo bedacht. Een aanrader die voor heerlijke uurtjes leesplezier staat!"
"0","In een dodelijk venijn vinden meerdere ouderen de dood door een onschuldige spinnenbeet. Commissaris Adamsberg verwacht dat er meer aan de hand is en gaat op onderzoek.  Voordat het verhaal over de spinnen begint wordt er op de eerste 50 bladzijden een andere zaak opgelost. In deze zaak wordt aangetoond hoe Adamsberg in staat is om een zaak op een creatieve manier op te lossen. Deze zaak is interessanter dan de centrale zaak van het boek.  De zaak rondom de spinnen kabbelt voort en weet niet de interesse te wekken. Het verhaal draait er vooral om of de beet van de bruine kluizenaar dodelijk is of niet. Hierdoor wordt je als lezer niet meegetrokken in de zaak zelf. Het kostte moeite om het verhaal uit te lezen."
"1","Een mooi boek over autisme, Mongolie, de daar wonende Sjamanen en de band tussen mens en paard. De ouders van Rowan gaan heel ver in hun acties en hoop op heling. Het is een bevestiging dat vanuit natuurgeneeswijzen en oude wijsheden zoveel te leren valt."
"0","Stikvallei vertelt het verhaal over een ramp rond het Nyos meer in Kameroen in 21 augustus 1986. Er is daar iets gebeurd waardoor alle menselijk en dierlijk leven ophield te bestaan. Bijna 2000 mensen overlijden, ontelbare dieren sterven. Er zijn enkele overlevenden, die hebben brandblaren en hebben het over een vreemde geur en over het meer. Dit boek probeert de feiten te reconstrueren aan de hand van wetenschappelijk onderzoek gedaan door de beste vulkanologen, maar ook aan de hand van volksoverlevingen, verhalen en mythes, de cultuur van de mensen. Aan de hand van de samenvatting had ik een ander boek verwacht, het viel me tegen."
"1","Dit boek gaat over een noodlottig voorval in 1986 waarin, op zomaar een nazomeravond, ergens in Kameroen alle inwoners van een vallei (mens en dier) dood neervallen. De internationale gemeenschap duikt al snel op deze ramp en denkt dat een bepaald gas dat in dit vulkanische gebied vrij is gekomen de boosdoener is, maar de precieze toedracht wordt nooit duidelijk.  Vele jaren later, heeft Westerman dus besloten het onderwerp nog eens uit te diepen. Met Ararat in het achterhoofd, wist ik al dat ik geen rechttoe-rechtaan historisch verslag hoef te verwachten, en dat gebeurt ook niet. Westerman gebruikt het gegeven namelijk vooral als kapstok om te bestuderen hoe verhalen, of mythes, ontstaan. Om die reden heeft hij zijn boek een heel bijzondere thematische indeling meegegeven. Het eerste deel gaat hierbij over de wetenschappers die mythes proberen te ‘doden’ door alles rationeel proberen te verklaren. Het tweede deel gaat over de ‘brengers’ van mythes: de missionarissen die in het gebied werkzaam zijn tijdens de ramp. En het laatste deel gaat ten slotte over het maken van mythes. Meer precies: hoe de stikvallei-ramp leidt tot nieuwe mythes en verhalen.  Dit alles leidt tot een zeer boeiende vertelling vol met prikkelende gedachten en denkbeelden en in Westerman’s bekende vrijelijk associërende en soms bijna poëtische schrijfstijl. Het hele boek heeft ook een hoog meta-gehalte: hij schrijft dus ook veel over het schrijven van dit boek (zijn laatste zin is nota bene zoiets als: ik opende in Word een nieuw document en begon te schrijven aan dit verhaal). Zeer de moeite waard om te lezen!"
"0","Ik weet eigenlijk niet zo goed wat ik met dit boek moet. Het leest wel lekker, maar als het uit is dan is er eigenlijk niet zo heel veel gebeurd. De verhandeling over de roof in het museum is het leukste deel. Daarna wordt het erg saai. Ik begrijp dan ook niet de opmerkingen dat het boek enorm veel details zou geven over vervalsingen van kunstwerken. Buiten 2 opmerkingen hierover (de gebruikte verf en het opzettelijk aanbrengen van minieme verschillen) zegt het boek er niets over. De afloop is zeer voorspelbaar en ook de opbouw van het boek (welk personage gaat nu een rol spelen) is zeer voorspelbaar. Het valt dus tegen!"
"1","Ik heb van dit boek super genoten. Zoals de liederen voor de monniken een ' drug' waren, is het lezen van dit boek voor mij een soort drug geweest om tot de laatste pagina het boek toe te doen. Schrijfstijl is prachtig. Ik wil meer. Ik heb zelfs op een bepaald moment tijdens het lezen van het boek naar Gregoriaanse gezangen geluisterd. Ik wil meer."
"0","Een boek dat bol staat van de actie. Op zich is dat positief, maar teveel kan het vervelend maken en leiden tot gedachten als “niet weer”. Geeft nog steeds niks. Waar het fout ging is het eind van het boek. Wat ik me afvraag, is hoeveel research de auteurs hebben gedaan. Ik ga geen spoilers weggeven, maar het eind van het verhaal vliegt compleet uit de bocht. Als je iets meer weet van de materie waar het dan om draait... ik ben er op afgeknapt want het raakte kant noch wal."
"1","Gezien de reacties kan ik bijna niet wachten om in het boek te beginnen. Gisteravond heb ik de voorganger, Oorlogskind, uitgelezen en dit boek ligt al klaar om in te starten. Vanavond ben ik weer voor de wereld verloren!"
"0","Beschrijving: De hoofdpersoon in dit boek is Seb, een 17 jarige autistische jongen die moeizaam vriendschap sluit. Hij was wel bevriend met een meisje, Billie. Ze voelden elkaar erg goed aan. Dan komt Billie met het trampolinespringen verkeerd terecht en raakt in coma. Men vindt het niet goed dar Seb haar gaat bezoeken, en Seb sluit zich op in zijn kamer, heeft met niemand contact.. Om Seb uit zijn isolement te halen kopen zijn ouders een soort geweer voor hem, zodat hij met een paar andere jongens naar een boerderij in de buurt kan gaan om daar een spel te spelen. het lijkt dat Seb vrienden krijgt en dat het beter met hem gaat, maar niet alles loopt volgens plan.  Beleving. Dit leek me een zeer goed boek, daarom was ik blij dat ik van Hebban het e-book kreeg. De beschrijving van het boek beloofde een spannend boek. Een bepaalde spanning zat er ook wel in, maar ik had er meer van verwacht. Omdat ik wel benieuwd was hoe het af zou lopen heb ik het boek wel uitgelezen"
"1","Na 'Bling Bling' lag de lat wel erg hoog voor Van der Cruysse. Ongeduldig werd door ondergetekende uitgekeken naar het vervolg, 'Bling Bling 2 - De Zaventemmers'.  Ook deze keer een dikke pil van meer dan vijfhonderd bladzijden. Compacte duidelijke hoofdstukken, korte zinnen en een vlotte pen maken dat je in no-time het boek uitleest en omdat het bovendien weer erg beeldend geschreven is raas je er doorheen.  Van der Cruysse start met de overval, want daar draait een deel van het verhaal om. Als lezer weet je dus van bij het begin hoe alles in elkaar zit. Daardoor is er geen reële spanningsboog zoals je die in een thriller verwacht. Maar door de verschillende verhaallijnen en zijn snelle wendingen blijft het boek boeien. De hoofdmoot is enerzijds wat aan de overval voorafging en wat er met de buit gebeurt. En anderzijds heb je de klopjacht op Boris, Mate en Elisabed (BB1). Daarnaast zijn er nog verschillende zijlijntjes die lijken aan te sluiten bij de rest van het verhaal. In een ervan verschijnt Roman op het toneel, de broer van Sergei Tokar. Hij wil wraak nemen op de moord van zijn broer en volgt de bende Georgiërs op hun route.  Ook in BB2 wemelt het weer van de personages. Niet enkel de hoofdpersonages zijn terug op appèl, maar tevens vele randfiguren. Ook deze keer is het Jan gelukt daar een goed onderscheid in te maken, zodat je als lezer door de bomen het bos blijft zien en het overzicht behoudt wie wie is. Voor wie dit niet lukt is er achteraan het boek een lijst met alle personages, maar tijdens het lezen is het niet erg praktisch om elke keer daar te gaan spieken.  Wat zeker als een paal boven water staat: wat een fantasie heeft die man!! Dit leidt nu en dan tot subtiele humor in woorden en/of namen en tot hilarische taferelen. Toch heb ik de indruk dat zijn fantasie soms met hem op de loop gaat. Een voorbeeldje: de ontsnappingsroute van het drietal is op sommige punten niet echt geloofwaardig meer te noemen, het gaat er voor mijn gevoel net iets over. Niet dat het verhaal erbij inboet, dat zeker niet, maar het haalt de vaart er voor een stuk uit. Volgens mij had dit best met iets minder gekund. Ook bij de ontmoeting tussen Elisabed en Fantina en het verdere verloop heb ik mijn vragen.  'Bling Bling 2' heeft mijn verwachtingen zeker ingevuld. De karakters zijn voldoende uitgediept volgens hun rol in het verhaal, maar blijven net als in BB1 erg oppervlakkig. Bovendien maakt Jan in zijn boek gebruik van drones, de sociale media en chatrooms wat het verhaal up-to-date maakt. Ik heb, op een paar ongeloofwaardigheden en spelfouten na, genoten van Beerke, Albertien en zelfs van de verknipte Elisabed (het valt me nu pas op dat het toch vooral vrouwen zijn die de 'broek' aanhebben in BB). Daarnaast is BB2 een verhaal op zich en dus perfect als standalone te lezen. Er zijn voldoende verwijzingen naar deel één, waardoor je niet het gevoel hebt dat je iets hebt gemist. Ook de covers van beide boeken sluiten keurig op elkaar aan, direct herkenbaar als een serie en staat mooi voor in de boekenkast.  Volgens mij heeft Jan Van der Cruysse zijn stijl gevonden. Een vlotte schrijfstijl, korte beeldende zinnen, subtiele humor, maar vooral levensechte karakters waardoor ook dit boek angstwekkend echt aanvoelt. Jan is daarboven een goede verteller en vertelt met kennis van zaken, zeker wat het reilen en zeilen op Zaventem betreft! 'Bling Bling 2' eindigt met een ongelofelijke cliffhanger, dus het wordt uitkijken naar nummer drie. Ik ben alvast benieuwd wie het allemaal gaat overleven in het derde en laatste deel van 'Bling Bling'. Voor 'Bling Bling2' absoluut vier blinkende sterren."
"0","De vrolijke zomerse kleuren en de afbeelding van een jonge blonde vrouw staan in tegenstelling met het woord ‘Thriller’ op de cover. Ietwat vreemd om een blonde vrouw te kiezen terwijl de vrouwelijke rode haren heeft.  Maggie heeft in het dagelijkse leven een druk bestaan; ze is een succesvolle ondernemer, moeder en echtgenote. Ze wordt uitgeroepen tot succesvolle ondernemer van het jaar. Haar ontbijtketens lopen voortreffelijk en ze heeft plannen om uit te breiden. Om te ontstressen krijgt ze een zonvakantie cadeau van haar man naar het eiland Ibiza. Zeventien jaar geleden ontvluchtte ze dat eiland. Nu is ze terug en ontmoet oude bekenden. De vraag is of ze daar wel op zit te wachten?  De schrijfstijl is kinderlijk eenvoudig en het grootste gedeelte is ‘vertellend’ geschreven. Het boek lees je snel uit. Het begin begint spannend maar al snel zakt de spanning weg. Het verhaal kabbelt verder en regelmatig dwaalt mijn aandacht af. De meeste personages blijven erg vlak. Maggie en Frank worden het meeste uitgediept. Een aantal woorden worden vaak gebruikt: bijna, eigenlijk, ongekend, maar, nog, net, ineens, fucking en ook staan er een aantal taalfouten in. Een bijzondere zin vond ik bijvoorbeeld: Ze fluisterde bijna. Af en toe ergerde ik me aan de gebruikte clichés. De lezer krijgt af en toe brokjes informatie toegeworpen en tegen het einde wordt duidelijk wie de dader is. Het is een ideaal boek om tussendoor te lezen en lekker te relaxen en past perfect in het rijtje Suzanne Vermeer en Linda van Rijn. Conclusie: Ibiza is een chicklit met een vleugje spanning. Een aardig tussendoortje dat ideaal te lezen is tijdens een zonvakantie op bijvoorbeeld Ibiza."
"1","Storm is een geweldig tweede deel van de zevendelige serie. Het gaat over Ally. Hoe ze haar afkomst gaat onderzoeken na een groot verlies. Ze heeft van Pa Salt een aantal aanwijzingen en zo komt ze in Noorwegen terecht. Daar vind ze meer dan ze verwacht had."
"0","Dexters Sinistere Schepping is het vierde boek in de serie over Dexter, een pathologische moordenaar, vermomd als forensisch specialist. Een reeks van slechts vier boeken, maar toch al een ruime serie op tv, die overigens hoge ogen lijkt te gooien. Maar het Hollywoodiaanse vakwerk maskeert de literaire zwakheden.  Jeffrey Lindsay (echte naam: Freundlich, echt geen naam om door het leven te gaan als thrillerauteur) is aangetrouwde familie van de Hemingways. Aanvankelijk schreef hij nog boeken in samenwerking met zijn vrouw Hilary Hemingway, kwestie van onder het juiste gesternte te beginnen, maar met Dexter begon hij dus aan zijn eigen serie. Lindsay heeft zijn bedrijfsplan goed op poten gezet. Hij koos ervoor platgetreden paden te mijden, en creëerde een subgenre waarin hij alleen de regels bepaalt. Het is de manier van afzetten tegenover het genre dat telt. Het hoe, eerder dan het waarom. In zijn boeken staat de bedompte denkwereld van Dexter centraal, zijn manieën, driften en frustraties. Zijn voortdurend gevecht met zijn innerlijke demon in een moderne versie van Jeckyll & Hyde. Dexter is een forensische specialist bij de politie, die door zijn bezoeken op crimescènes zijn frustraties kan voeden met wraak, die hij dan weer verwoordt in de meest krankzinnige, interne monologen. Knappe vondst, zo'n relativerende gek bij de politie. De toon van het boek doet bij momenten denken aan American Psycho, waarbij het verhaal ondergeschikt is aan de stijl. Tot zover de complimenten. In Dexters sinistere schepping (Dexter by Design) moet je die stijl immers dissecteren uit een kluwen van mentale zijsprongen. Het verhaal? Of wat er moet voor doorgaan? Dexter is pas terug van zijn huwelijksreis naar Parijs, als de rauwe werkelijkheid van Miami meteen zijn expertise als bloedspatanalist vereist. Dexters zus, Deborah, brigadier bij de politie, lijkt de leiding van het onderzoek te hebben en vraagt haar broertje mee. Als Deborah iemand aan de deur wil ondervragen, wordt ze prompt neergestoken. Dexter, die zat te wachten in de wagen, voelt de innerlijke kracht van de Zwarte Ruiter groeien en gaat op eigen houtje op zoek naar de dader. Tot daar het absurde verhaal, waarin je toch heel wat ongerijmdheden voor lief moet nemen. Een forensische specialist die meeloopt met de inspectie? Een agent die alléén aanbelt, terwijl de collega in de auto wacht? Broer en zus, samen op onderzoek? No way! Lindsay hoopt duidelijk dat hij al die irritaties kan wegmoffelen onder een deken van sarcasme. En daar ligt duidelijk het breekpunt voor de serie. Je bent immers voor of tegen Dexter, een middenweg lijkt niet te bestaan. Voorstanders citeren meestal verrassende invalshoeken, bijtende humor of geniale vondsten. Tegenstanders suggereren eerder de irritante stijl, respectloze misdaadbestrijding en een overmatig gebruik van 'deus ex machina's'. Goed, er zijn leuke vondsten bij. Als hij aan het moorden slaat schakelt Dexter bijvoorbeeld over op het koninklijke meervoud omdat de Zwarte Ruiter zijn gedachten beheerst. In Parijs sjokt hij uit liefde voor zijn vrouw achter haar aan naar tal van tentoonstellingen. Maar zijn hart leeft op als ze worden geconfronteerd met een wel heel realistische performance. De wereld van Dexter is eens wat anders, maar niet mijn ding. Waar bij vele detectiveverhalen het element humor een kostbare zaak blijkt, voert het ADHD-gehalte van deze Dexter je ver over het genietbare. Zowat in elke zin zit een dwarse gedachte verpakt. Elke alinea lijkt wel gebouwd rond een controverse. De allittererende titels zijn (in het Engels) verteerbaar, maar in het Nederlands niet vol te houden. Lindsay plant zijn bomen zonder te denken aan de structuur van zijn bos. Je moet het boek vanonder de woorden peuteren, afstoffen en opnieuw lezen. Een uitdaging voor de ene, een moeite teveel voor vele anderen. Ik ken andere uitdagingen."
"1","Wat een prachtig geschreven boek met een verrassend einde. Meer zeg ik niet ,gewoon zelf lezen."
"0","Eugénie Brands volgde een opleiding aan de Rietveld- en Rijks Academie in Amsterdam. Ze werkte 25 jaar als kostuumontwerpster voor televisie, theater en film.  16 jaar geleden vertrok ze naar Zuid Frankrijk. Daar kocht ze een verwaarloosd huis inclusief wijngaard.  Gebeurtenissen uit die periode verwerkte ze in haar eerste thriller,  een witte raaf, fictie met een vleugje werkelijkheid. Een titel die ik  zelf niet gelezen maar toen dit boek voorbij kwam was het vooral de cover die mijn aantrok.  Op de achterzijde de verwijzing dat ook dit verhaal gedeeltelijk autobiografisch is.  Het zeepaardje speelt zich af op Curaçao. Hoofdpersonage Resi laat zich overhalen door Alexander om mee te gaan op vakantie naar dit zonnige oord. Resi en Alexander hadden een knipperlicht relatie en na enige twijfel gaat ze toch met hem mee. Een gratis vakantie kon ze toch niet afslaan al staat de duikcursus haar behoorlijk tegen. Ze wordt echter verliefd op de duikleraar en komt door hem in een akelige situatie.  Als haar geliefde verdwijnt komt ze nog dieper in de problemen en moet ze onderduiken. De vakantie wordt een nachtmerrie waaruit ze niets liever wil dan uit ontwaken.  Zoals ik al zei is de cover heel apart en heeft een grote aantrekkingskracht. Ergens halverwege in het verhaal is er een verklaring voor deze coverkeuze  en daar kan ik mij wel in vinden.  De korte samenvatting op de achterzijde kan je als lezer alle kanten mee op maar de kleine verwijzing dat er een autobiografische elementen in zitten maakt mij extra  nieuwsgierig. Helaas kom je er dus niet achter welke dat zijn en blijf ik al lezende daarin hangen. Mij afvragend welke elementen dat zouden kunnen zijn. Toch een vleugje mysterie in het verder vrij voorspelbare verhaal.  Het verhaal wordt verteld vanuit hoofdpersonage Resi.  Persoonlijk snap ik al niet dat ze toch met Alexander op vakantie gaat maar de manier waarop deze twee met elkaar om gaan is toch wel bijzonder. Hoewel je als lezer weet dat ze een behoorlijk verleden moeten delen is daar in hun omgang met elkaar weinig van te merken. De personages blijven sowieso wat weinig uitgediept. Maar voor het soort thriller maakt dat denk niet uit. Het kan zich scharen in het rijtje van de verhalen van Linda van Rijn en Suzanne Vermeer. Leest lekker weg maar niet veel diepgang.  Persoonlijk vind ik het verhaal ook langzaam starten, het kabbelt maar door en door... Het tempo is laag en er worden teveel kleine details beschreven die het tempo ook niet opvoeren. Op zich jammer want er gebeurt genoeg soms tot het onwaarschijnlijke af ( en dan ploft dat stemmetje weer binnen wat zou autobiografisch zijn? Soms is de werkelijkheid immers zo raar dat je dat niet kunt verzinnen... ) Kortom het leest zeer vlot maar de nachtmerrie die Resi beleefde kwam niet bij mij binnen.. Ik heb niet op het randje van mijn stoel gezeten van de spanning maar wel een paar ontspannen leesuurtjes gehad. Al is dat laatste niet iets wat ik verwacht bij een thriller, dan wil ik juist graag over mijn schouder willen kijken."
"1","In het eerste hoofdstuk lees je over de gedachten van Marlijn, net voordat ze overlijdt. Ze had haar agenda nog. Ze had veel vragen maar ze was gelukkig. De hoofdstukken die volgen handelen over de zoektocht van Paul. Een zoektocht naar zichzelf. Na het overlijden van Marlijn heeft hij het gevoel dat hij niet alleen zijn vrouw maar ook zichzelf kwijt is. Ook de Paul die hij geworden was door Marlijn, is er niet meer. Dus wie is hij nu? Hij voelt zich leeg en futloos. Is hij ook dood?  Sommige hoofdstukken zijn in het verleden uit het perspectief van Marlijn geschreven, toen ze contact had met Shirley die ze al kende sinds ze kinderen waren. Ook Shirley houdt van Marlijn, maar als een vriendin. Wanneer Paul zijn dochter Anja ophaalt bij zijn schoonmoeder valt het hem op dat ze in niets elkaar lijken. 'Er ontbreekt een schakel. De ketting is gebroken.'  Paul en Anja gaan naar het huis van Shirley waar ze blijven slapen. Het valt Paul moeilijk naar zijn eigen huis te gaan, met alle vragen van Anja over wanneer haar moeder weer terug komt. Ze weet nog niet dat ze nooit meer terug zal komen. Paul vertrekt plotseling en laat Anja bij Shirley achter, die zich afvraag of ze hem weer met open armen zal ontvangen als hij terugkomt. Morgen. 'Alles opnieuw, de dans?'  Paul is teruggegaan naar zijn huis. Hij ziet Marlijns agenda op de grond liggen maar leest er niet uit. Zijn gedachten gaan terug naar zijn verleden. 'Ze doorkruiste zijn verleden niet, ze maakte er gewoon een eind aan. Het was een verleden dat welbeschouwd aan een einde moest komen, realiseerde Paul zich. Het moest eindigen om een begin te maken met zijn leven.' Marlijn deed hem vergeten.  De Morgendans is een verhaal over de dood. Maar ook over wat de dood tot gevolg kan hebben; een nieuw leven."
"0","Equinox, het vorige boek van White, werd door de uitgever gelanceerd als de thriller van het jaar, maar die mening werd niet gedeeld door de lezers. Met Het Medici-geheim wordt niet zo hoog ingezet. En terecht. Alhoewel Het Medici-geheim op veel fronten beter is dan Equinox, heeft het nog niet recht op het predikaat thriller van het jaar. In Florence worden in een kapel de gemummificeerde lichamen van de Medici-familie onderzocht. De wetenschapper Mackenzie ruziet met zijn nichtje Edie Granger of een bepaald lichaam Cosimo de Medici is geweest, als hij bij de ruggengraat een vreemd, klein, zwart object vindt. De vondst blijkt heel wat los te maken. Granger komt met haar oude studievriend Jeff Martin in een soort puzzeltocht terecht die hen van plaats tot plaats leidt, tot ze op het laatst in de voetsporen treden van Cosimi de Medici die honderden jaren geleden zelf al op zoek was naar een groot geheim op de hoogste berg van Macedonië. Ondertussen hebben ze de grootste moeite om een moordenaar van zich af te schudden die klaarblijkelijk hetzelfde als zij nastreeft. Het Medici-geheim speelt afwisselend in het heden en het verleden. Het verleden vertelt hoe Cosimo de Medici samen met zijn vriend Nicollò Nicolli op pad wordt gestuurd naar Macedonië om een groot geheim te achterhalen. Zoals gezegd is dit boek beter dan het voorgaande. De dialogen zijn niet meer zo knullig en de personages zijn wel plat, maar niet storend plat. Verder is Het Medici-geheim een boek waarbij je niet zo veel moet nadenken; dat brengt de plot in gevaar. Vraag je niet af waarom een man aan een groep voor hem onbekende mensen vertelt op welke zeer geheime missie hij iemand wil sturen. Vraag je ook niet af waarom iemand wiens oom pas vermoord is vanwege een wetenschappelijke ontdekking, besluit om niet de politie in te schakelen als haar hele flat overhoop is gehaald en computer aan stukken is geslagen, zelfs niet nadat ze een kort tijdje ontvoerd wordt, bedreigd wordt met de dood en nadat een andere belangrijke getuige ogenschijnlijk zelfmoord pleegt. En vraag je ook niet af hoe het kan dat op een totaal willekeurige dag de schaduw van de zon zo langs een vinger op een schilderij valt dat het ergens verderop op een klein detail valt, alsof de zon elke dag dezelfde schaduw werpt. Het Medici-geheim is niet bedoeld om na te denken. Alle puzzels die erin voorkomen worden meestal gelijk opgelost en op het eind mogen de schurken zich bekend maken en onthullen wat nu daadwerkelijk het grote geheim is. Voor degenen die zich interesseren in de ware feiten vermeldt White op het eind van het boek wat hij verzonnen heeft en wat echt is gebeurd."
"1","Lilith van Winckel lijkt op het eerste zicht een vrij gewone vrouw die werkt als hulpje van de pathologen in het mortuarium. Echt gelukkig is ze niet. Haar man Jim, is niet de meest liefhebbende echtgenoot en met haar kinderen heeft ze geen goede band. Maar Lilith heeft een plan dat zich in haar hoofd nestelt en stilaan ontkiemt. Een plan dat, wanneer het uitgebroed is, verstrekkende gevolgen heeft.  Uitgebroed is een spannend, meeslepend maar ook soms grappig verhaal van Pat Craenbroek. Eenmaal je begint te lezen wil je meer weten over de verschillende intriges en de personnages en hoe deze met elkaar verbonden zijn. Ieder personnage wordt zo goed beschreven dat je bijna het gevoel krijgt dat je ze kent. Telkens je denkt te weten hoe dit verhaal afloopt, krijg je nieuwe wendingen en kan je niet anders dan verder lezen. Hoewel het hoofdpersonnage eigenlijk wel een wraakzuchtig iemand is, kan je eigenlijk alleen maar sympathie voor haar opbrengen. En ook al is alles in dit boek fictie, het doet je toch nadenken over de realiteit."
"0","Deel 6 de grenzeloze is een behoorlijke tegenvaller. Het verhaal komt niet op gang en valt uiteindelijk tegen. De personages worden steeds belangrijker en daardoor steeds ongeloofwaardiger. Ruim 350 bldz op zoek naar de indentiteit van 1 vd mogelijke daders en vervolgens in 50 bldz de oplossing zonder dat er echt speurwerk aan te pas komt."
"1","Kamer is een ontroerend en aangrijpend verhaal ,een verhaal dat verteld wordt vanuit de ogen van Jack,een vijfjarig jongentje. Daardoor moest ik wel even wennen aan de schrijfstijl.  Jack woont met Mam alleen in Kamer,daar heeft hij zijn 5 jaren gewoond samen met Mam waar ze af en toe bezoek krijgen van Ouwe Nick. Komt Ouwe Nick dan moet Jack in Kast,later mag hij weer naast Mam komen liggen. Alle dingen in de kamer hebben een naam,Kast,Bed,Vloer,Muur. Op een dag vertelt Mam dat er ook een wereld bestaat buiten Kamer,Jack kan dat haast niet geloven. Langzaam maar zeker bereidt ze een ontsnappingspoging voor en als dat gelukt is breekt er voor Jack en Mam een moeilijke tijd aan,het wennen in de nieuwe wereld valt niet mee. Het is een boek dat me bijblijft en ik moest terugdenken aan de werkelijkheid van Kampusch en Fritzl."
"0","Ze werd geboren in Enschede en verhuisde op haar twintigste naar Gouda. Hier kreeg zij haar eerste baan als secretaresse. Het is dan ook niet vreemd dat Los zand, de debuutroman van Caroline Wammes, gaat over een secretaresse. Wammes werkte eerder als bedrijfsjournalist en publiceerde in 2012 haar eerste korte verhaal ‘De Pruimedanten’.  Babs heeft een goed leven. Een leuke baan bij een bouwbedrijf, een man die alles voor haar doet en een puberende dochter die haar leven spannend houdt. Haar golden retriever Annie zorgt voor de nodige ontspanning en extra liefde als ze niet op kantoor is. Op het werk is er namelijk van alles aan de hand. Er komt een nieuwe directeur, van wie Babs de secretaresse wordt. Dat varkentje kan ze wel wassen. Ze had alleen niet verwacht dat Chris haar leven zo op z’n kop zou zetten.  Gedurende het hele verhaal zijn we voornamelijk aanwezig in Building International, het bedrijf waar Babs werkt. Dat kan ervoor zorgen dat het verhaal wat minder ontspannend leest. Babs is alleen maar in de weer voor Chris, haar baas, en thuis speelt zich weinig af. Zelfs de dingen die gebeuren met Sas, Babs dochter, en met Geert, Babs man, worden vooral in de setting van het werk verteld. Voor de lezeressen die graag lezen om even aan de (werk)wereld te ontsnappen, kan dit een tegenvaller zijn.  Gelukkig wordt zo nu en dan wel even afgewisseld. De momenten dat Babs ontspant verdienden wat meer uitwerking. Zo had bijvoorbeeld het reisje van Babs en haar man naar Parijs wel wat uitgebreider gemogen. En ook de vakantie naar Vlieland had wat langer een rol mogen duren. Dat zorgt er ook voor dat het element liefde ver te zoeken is. Geen liefde van Chris, geen liefde van Geert en ook geen liefde van dochter Saskia.  Het is vooral jammer dat de verhaallijn zich voornamelijk op op Building International afspeelt, omdat het de personages weinig diepgang geeft. Je leert zowel Babs als Chris niet echt kennen. Wammes vertelt heel veel, maar eigenlijk ook weer heel weinig. Er gebeurt heel veel op zakelijk gebied, maar qua ontwikkeling van de personages gebeurt er eigenlijk heel weinig. Hoe het met het bedrijf gaat en welke cijfers welk land nu weer gemaakt geeft, dat gaat snel vervelen.  En hoe komt het dat de relatie van Babs zo in een sleur zit? Ze is getrouwd, heeft een leuke man die van haar houdt, en raakt toch langzaam steeds meer onder de indruk van Chris. Is Babs een vreemdganger? Houdt ze niet meer van Geert? Denkt ze dat Chris zijn vrouw verlaat voor haar? De vragen die tijdens het lezen naar boven komen, blijven lange tijd onbeantwoord. Op een gegeven moment uit zich dat in ergernis naar de hoofdpersonen. Want flirt Chris wel met haar? Of ziet ze dingen die er niet zijn? Wanneer je meer inzicht in Babs zou krijgen als persoon, zouden deze vragen minder snel naar boven komen. Of juist minder ergernis veroorzaken. Want Babs lijkt het allemaal maar vrij gewoon te vinden hoe ze met de situatie omgaat. Als lezer denk je er al snel het jouwe van.  Wat wel leuk is aan het verhaal zijn de puberstreken van dochter Sas. Elke keer als ze weer met iets komt, krijg je een lach op je gezicht. Was jij ook zo’n irritante puber die het je ouders keer op keer lastig maakte? Ook de rol van hondje Annie is leuk. Annie zorgt voor ontspannen momenten in het verhaal. En het verhaal zal voor sommige hondenbezitters erg herkenbaar zijn.  Het verhaal leest wel snel weg. De zinnen zijn niet lang en zeker ook niet moeilijk. Het overmatig gebruik van komma’s kan soms wat storend zijn, maar dat vergeet je al snel als je weer terug in het verhaal bent. Er gebeuren veel zakelijke dingen in het verhaal en daar moet je maar net voor in de stemming zijn."
"1","Jullie weten inmiddels wel dat ik verliefd kan worden op het uiterlijk van boeken. Zo was het ook bij dit invulboek: liefde op het eerste gezicht! De kleuren, de illustraties… En binnenin bleek het ook zo prachtig te zijn! Ik hou ook onwijs van quotes, dus dit was de perfecte combi: mooie woorden en prachtige kleurrijke illustraties.  Daarnaast is het doel van dit boek ook al zo mooi: “vul in en leer jezelf kennen”. Het afgelopen jaar ben ik flink aan mezelf aan het werken geweest, en nog steeds wel. Je raakt nooit uitgeleerd, ook niet over jezelf, dus dit boek is een mooie aanvulling en zorgt weer voor mooie inzichten.  Er worden aan de hand van toepasselijke quotes vragen gesteld of opdrachten gegeven, zoals: “Schrijf tien grote dromen op die nog niet zijn uitgekomen” of “Wat ik allemaal wil zijn & Waarom ik dat wil zijn” of “Zelfs in de diepste put is kracht te vinden. Teken hier de bron van jouw kracht”.  Start where you are laat je over veel mooie, maar ook diepe dingen nadenken en zet je creatief aan het werk met lijstjes maken, kleuren en ook tekenen. Als je alles hebt ingevuld heb je niet alleen een kunstwerkje in de kast staan, maar ook een boek vol met jouw eigen lessen in het leven en jouw eigen inzichten. Een boek om er nog eens bij te pakken als houvast, of om te kijken hoe ver je al gekomen bent. Ik hou ervan!"
"0","Ik heb dit boek als luisterboek van de bibliotheek maar is niet echt boeiend. Weer terug gebracht."
"1","Het geheim van mijn man - Liane Moriatry Genre: Roman Uitgever: AW. Bruna Uitgevers ISBN: 9789022960646 Aantal pagina’s: 399 Uitgave: 29 september 2015  Met dank aan AW. Bruna Uitgevers voor dit recensie-exemplaar.  Over de auteur (bron awbruna.nl)  Liane Moriarty groeide op in Sydney als oudste van zes kinderen, onder wie jeugdboekenschrijfster Jaclyn Moriarty. Ze woont nog steeds in Sydney met haar gezin. Na vier redelijk succesvolle romans verscheen Moriarty’s vijfde roman eind 2013 in de VS. Binnen twee weken stond ‘Het geheim van mijn man’ op #1 en bleef langer dan een jaar in de bestsellerslijst staan. Wereldwijd zijn er inmiddels ruim 2 miljoen exemplaren verkocht en de vertaling verschijnt in meer dan 36 landen.  Korte inhoud/flaptekst  ‘Mijn lieve Cecilia, als je dit leest, ben ik er niet meer.....’  Stel je voor dat je man een brief aan je heeft geschreven, om te openen na zijn dood. Stel je voor dat die brief zijn diepste, meest donkere geheim bevat, dat niet alleen het leven van jullie samen kan kapotmaken, maar ook dat van anderen. En stel je dan eens voor dat je deze brief toevallig vindt terwijl je man nog springlevend is. Cecilia Fitzpatrick is een succesvolle zakenvrouw, staat voor iedereen klaar en is een toegewijde echtgenote en moeder. Maar die brief gaat alles veranderen, en niet alleen voor haar zelf.  Samenvatting  Voorin het boek staat een heel mooie quote die pas duidelijk wordt als je het boek hebt gelezen. Zo een waarheid!  ‘Vergissen is menselijk, vergeven goddelijk’ - Alexander Pope  ‘Het geheim van mijn man’ vertelt het verhaal van drie vrouwen die, op het eerste gezicht, niets met elkaar te maken hebben.  Cecilia woont in Sydney, is gelukkig getrouwd met John-Paul en samen hebben ze drie prachtige dochters, Polly van zes jaar, Esther die er tien is en de oudste Isabel van twaalf. Cecilia is huisvrouw, moeder, voorzitter van de oudervereniging van St. Angela waar haar dochters school lopen en tupperware-consulente.  Tess heeft samen met haar man Will en haar nicht Felicity een eigen bedrijfje ‘TWF Advertising’. Zij en Will hebben een zoontje van zes, Liam. Ze wonen in Melbourne, maar zijn afkomstig uit Sydney. Als Will en Felicity opbiechten dat zij verliefd zijn op elkaar, pakt Tess haar koffer en vertrekt met Liam naar haar moeder in Sydney.  Rachel doet de administratie op St. Angela. Haar zoon Rob en schoondochter Lauren hebben samen een zoontje, Jacob, waar zij twee dagen in de week op past. Als zij op een dag vertellen dat ze naar New York verhuizen, omdat Lauren promotie heeft, valt Rachel’s wereld in duigen. Maar Rachel is sterk en de begrijpende schoonmoeder, dus laat ze niets blijken.  Eens je door deze ‘zure appel’ (lees ‘kennismaking’) heen bent, leest het verhaal als een trein. Je zit er midden in. Ik heb al meermaals aangegeven dat auteurs een verhaal kunnen schrijven, maar ook een verhaal kunnen vertellen. Met dit boek is Liane er in geslaagd een verhaal te vertellen. De karakters worden levende wezens en het is net of je naar een goede soapserie zit te kijken of een filmversie van het boek.  Als Cecilia voor haar leergierige dochter Esther op zolder een stukje Berlijnse muur gaat zoeken, stoot ze per ongeluk een doos papieren om die van haar echtgenoot zijn. Tussen al de paperassen vindt ze een brief aan haar gericht:  ‘Voor mijn vrouw, Cecilia Fitzpatrick Alleen openen na mijn dood’  Maar haar man is niet dood, hij is gewoon op zakenreis. Wat kan er zó belangrijk zijn dat het in een brief staat die ze pas na zijn dood mag openmaken? En waarom staat hij, na hun telefoontje, ineens vroeger thuis van zijn zakenreis? Zal ze dan toch de brief lezen?  Tess staat midden in de nacht bij haar moeder aan de deur. Haar besluit staat vast dat Will en Felicity hun liefde maar moeten botvieren. Eens de roes over is, zal Will wel inzien dat zij, Tess, de ware is. Liam wordt ingeschreven op St. Angela, de school waar Tess vroeger ook ging, en kan daar voorlopig naar school gaan. Als ze op school is om Liam in te schrijven, ziet Tess haar eerste vriendje, Connor Whitby terug. In een ver verleden was hij account, maar hij heeft zich omgeschoold naar gymleraar en geeft les op St. Angela.  Het eerste deel van het verhaal is een kennismaking met de verschillende karakters. Vooral de eerste hoofdstukken is het even doorbijten, omdat er geen samenhang in het verhaal en de personages zit. Daarna brengt Moriatry langzaam maar zeker alle personages samen en worden ze in elkaar geweven. Vooral Cecilia speelt een permanente rol, omdat zij de vrouw is die heel bedreven is met alles wat er in het dorp gebeurt. De gemeenschap is klein, katholiek en burgerlijk. Iedereen weet alles van iedereen. Vooral Cecilia die door haar tupperware overal komt en van alles en nog wat op de hoogte is. Ze heeft altijd alles onder controle en staat voor iedereen klaar.  ‘Soms was haar leven zo onbeduidend. Ze zou graag iets spectaculairs willen meemaken’  Dat komt veel eerder dan ze verwacht, want als ze de brief openmaakt, verandert alles en wordt niets meer wat het geweest is. Hoe krijgt ze de controle terug en vindt ze die wel terug?  De rode draad door dit verhaal is natuurlijk ‘de brief’. Het geheim dat daarin onthuld wordt, heeft gevolgen voor verschillende personages. Ik was ietwat teleurgesteld dat je ‘het geheim’ niet vanaf het begin weet (vrouwelijke nieuwsgierigheid?), maar het is verdikke erg knap hoe dit verhaal opgebouwd wordt. Het is subliem hoe Moriatry, langzaam maar zeker, naar de plot toe werkt en hoe ze alle stukjes en levens in elkaar laat vallen.  ‘Het geheim van mijn man’ is vlot geschreven, lekker leesbaar, heeft een aangenaam lettertype en laat je niet los. Het is grappig en ontroerend tegelijkertijd. Herkenbaar en realistisch geklets zoals vrouwen dat kunnen, uit het leven gegrepen. Leuke anekdotes die zo herkenbaar zijn! Dit boek lees je met een lach en een traan.  Bovendien is dit boek veel meer dan ‘zo maar’ een roman. Het laat je meedenken en laat je zien wat de gevolgen van een misstap kunnen zijn en wat die met je verdere leven doet. Het is een verhaal over liefde, vreemdgaan, gelukkig zijn, sterk zijn, geheimen.... Een verhaal over mensen, zoals jij en ik. Een verhaal over drie vrouwen die, of ze het willen of niet, met elkaar verbonden worden.  ‘Vergissen is menselijk, vergeven goddelijk’ - Alexander Pope  4 dikke sterren voor ‘Het geheim van mijn man’  Karin"
"0","Het verhaal gaat meer over Desi Bouterse dan over de Bijlmerramp. De, in het echt nooit gevonden, vluchtrecorder verschijnt vijf jaar na de ramp in Suriname tussen de spullen van een 18 jarige jongen die de ramp in eerste instantie overleefd, maar alsnog sterft ten gevolge van de straling van het door het toestel vervoerde plutonium. De uitdraai van de tape moet dan, samen met de verklaring van een Nederland verblijvende CIA medewerker, een vrijbrief vormen zodat Bouterse tot in lengte van dagen zijn drugstransporten kan blijven organiseren zonder ooit te worden opgepakt.  Al met al een boek zonder helden en alleen maar slechteriken. De verslagen van de parlementaire enquête naar de Bijlmerramp zijn zelfs nog spannender."
"1","Dit boek is voor mij tot nu toe de moeilijkste geweest om te lezen. Er staat voorin het boek een trigger warning, en het is echt goed om die even door te lezen voor je de keuze maakt of je dit boek wil lezen of niet. Ik ben enorm getriggerd en heb het boek dan ook even weg moeten leggen af en toe. Maar wat een kracht heb ik kunnen halen uit de woorden en wat een kracht heb ik gehaald uit het verhaal van een ander, om mijn eigen belevingen te herbeleven. Zeker een aanrader als je mentaal sterk genoeg bent, anders zou ik even wachten...  lees meer op: http://readingjournal.princesssam.nl"
"0","De IJslander Arnaldur Indridason heeft altijd geschreven, eerst als journalist bij een krant en daarna freelance. Hij was ook verschillende jaren filmcriticus. In 1997 verscheen zijn eerste boek en hij was niet weg te denken uit de IJslandse bestsellerlijsten. Vele vertalingen volgden en zelfs enkele verfilmingen. In Onderkoeld is Erlendur zoals altijd de rechercheur van dienst. Hij worstelt nog altijd met zijn verleden. Zijn twee kinderen, ex-vrouw en sinds lang verdwenen broertje spelen een grote rol in dit boek. En hij blijft zijn eigen eenzame en zwaarmoedige zelf. Langs de andere kant is hij heel erg maatschappelijk betrokken. Hij zet zich nu nog in voor twee verdwijningen van enkele decennia geleden. Dit vormt ook een verhaallijn in dit boek. Het hoofdverhaal is uiteraard het onderzoek naar de zelfmoord van Maria, een historica, getrouwd met een arts met wie ze nog altijd woont in het huis van haar nu sinds twee jaar overleden moeder. Erlendur is geïntrigeerd door de zelfmoord en wil weten waarom. Hij voert het onderzoek echter op zijn eentje, onofficieel, de zaak is immers afgesloten. De rechercheur ontdekt dat Maria zeer geïnteresseerd was in het 'Leven na de dood', het thema in dit boek. Van het team van Erlendur is zo goed als geen sprake in Onderkoeld. En dat is toch wel spijtig, als lezer mis je ze, ze hebben duidelijk een meerwaarde in de reeks. Al deze elementen samen zorgen ervoor dat je als lezer niet gegrepen wordt door het verhaal. Het gaat traag, er is geen spanning, het onderzoek wordt voortdurend onderbroken door de nevenverhalen. De plot is anders helemaal niet slecht, integendeel zelfs. Het verhaal van Maria, haar man Baldvin en dominante moeder en de gebeurtenissen uit het verleden zijn echt goed. Arnaldur Indridason is dus wel een goede schrijver, gewoon een iets minder boek in mijn ogen."
"1","In mijn optiek wordt de lezenswaardigheid van fantasyboeken groter, naarmate de factor fantasy subtieler in het verhaal is verweven. Het treft derhalve dat het oeuvre van J. Sharpe zich ontwikkelt door een steeds geraffineerder gebruik van fantasy-elementen. Met andere woorden: zijn boeken worden steeds beter.  'Gebroken geheugen' was al goed te lezen voor een niet-fantasy liefhebber, maar dan moest je wel 'je best doen' om de gedachtenexperimenten van de schrijver te volgen. In 'Eden' daarentegen heeft fantasy een natuurlijke rol in het verhaal. Juist die subtiliteit maakt het verhaal interessant en spannend genoeg om verder te lezen. Dat geldt ook voor de personages: geloofwaardig en tastbaar genoeg om je in te verplaatsen.  Conclusie: dit boek is zeker een aanrader, maar laat je vooral verlangen naar het volgende verhaal van J. Sharpe."
"0","Op zich is er met het verhaal niks mis: een leuke verhaallijn, een goede plot, alles zit netjes in mekaar, etc. Echter, ik heb hetzelfde gevoel als hoofdpersonage Tom Thorne op het einde van het boek, nl. hij leest een handleiding moordzaken (misdaadstatistieken), maar is het na één uur weer vergeten. Dit boek heeft hetzelfde effect op me. Leuk, maar veel rond de pot draaien, dingen te uitvoerig beschrijven die helemaal niks met het verhaal te maken hebben etc. Maar goed dat ik hem gekregen heb, want er zelf geld voor geven, zou ik niet doen."
"1","Chilbury is een dorpje in Kent, dat me erg deed denken aan de tv-serie 'Verborgen dorpen' die onlangs werd uitgezonden en waarin actrice Penelope Keith schilderachtige, vriendelijke Britse dorpjes afreisde. De dorpjes zien en zagen er uit, of er nauwelijks ooit iets gebeurt. Dit verhaal speelt zich af in zo'n dorpje, in augustus 1940. De slag om Engeland woedt. De meeste mannen zijn vertrokken naar het leger en de vrouwen moeten zien, het alleen op te lossen. Mannen en zonen worden gemist, de eerste slachtoffers zijn gemeld. Toch wordt het voorstel om van het kerkkoor een dameskoor te maken, niet begroet met algemene instemming: dat kan toch niet, zonder mannen zingen. Wat zouden anderen daar wel van denken? Het klonk toch niet, zonder mannenstemmen? Gelukkig werd doorgezet, en het zingen gaf een hoeveelheid verbondenheid en later ook steun, die verbazingwekkend was. Het gaf de dames van het koor de moed om door te gaan, ook als de omstandigheden moeilijk waren. Het koor heeft een enthousiaste dirigente, Prim, die algemeen geliefd wordt en het koor tot nog grotere hoogte leidt. Het dorp is echter niet zo vriendelijk als het er op afstand uitziet: net als overal zijn er de botsende karakters, de tegenstellingen. De vrouwen zijn zo verschillend. Zo is er de zorgzame, de hebberige en onbetrouwbare, de heerszuchtige, de piepjonge en de iets oudere, wufte dochter van de lokale 'belangrijke familie'. De heer des huizes daarvan heeft een hoge militaire titel, maar doet niets. Behalve zijn vrouw en dochters terroriseren. De karakters ontwikkelen zich tijdens het verhaal: de schuchtere Mrs. Tilling, die alleen woont nadat haar zoon het leger in ging, krijgt inkwartiering. Een vreemde man in de kamer van haar zoon. Ze heeft het er moeilijk mee. Langzamerhand krijgt ze meer moed. Ze observeert prima en onderneemt actie. Ze durft zelfs de leiding op zich te nemen van het koor, wanneer dat nodig is. En ook durft ze in opstand te komen tegen de vreselijk, tirannieke landheer. De lezer krijgt al deze gebeurtenissen te lezen via brieven en dagboekfragmenten van de betreffende dames. Aan het begin van de oorlog was er in Engeland een organisatie voor Mass Observation, die burgers aanmoedigde dagboeken bij te houden en op te sturen naar het hoofdkwartier. De schrijfster heeft uit deze dagboeken geput. Dit geeft een zeer realistisch beeld van hoe het moet zijn geweest bij dit 'thuisfront'."
"0","Ergens op de achterkant van deze roman stond, dat deze super geschikt is om mee te nemen op vakantie want Connemara, Provence, Parijs spelen een rol, Nou ja ... minimale vermelding van die streken en stad en dan ook nog de toeristische plekken - bij naam of fictieve naam. Je moet de zaak natuurlijk wel verkoopbaar houden.  Het boek en de Nederlandse vertaling zijn al enige tijd op de markt en deden het blijkbaar goed. Vader overlijdt; testament schokt Ierse familie: hij heeft een andere dochter in Frankrijk. Heisa alom, vooral als één van de wettige kinderen zich geroepen voelt contact te leggen met die andere dochter.  Dit romantische verhaal zal het goed doen bij fans van de Bouquet-reeks: twee verhalen voor de prijs van zo'n flut boekje. Het ene verhaal beschrijft wat er met de kinderen gebeurt, rond 1970. Het andere wat een generatie eerder speelde, tijdens de Tweede Wereldoorlog.  Uiteraard worden de verkeerde verloofdes afgeserveerd, speelt het in rijke kringen, krijgt bijna iedereen de juiste partner en ... nou ja: je begrijpt de strekking nu wel. Net niet mierzoet; maar wel melken van Jodenvervolging etc - zonder daar al te veel op in te gaan. Echte pulp-fictie, die ongetwijfeld goed valt bij een bepaalde groep lezeressen - maar niet thuis hoort in mijn boekenkast of mijn bagage - lekker snel terug gebracht naar de bibliotheek."
"1","De Feniksclub is een groep van zielsverwanten die allen te maken hebben gehad met de noodlottige kaping van Air France vlucht 64 eind de jaren 1980. Vooral de kinderen die toen in het vliegtuig zaten maken er deel van uit. Zij werden na onderhandelingen vrijgelaten en zagen op televieschermen hoe het vliegtuig explodeerde en hun ouders de dood werden ingejaagd. Het hoeft niet gezegd dat het trauma voor velen immens was. Een van de getroffen kinderen was Samantha, die nog steeds gelooft dat er meer aan de hand is dan wat de autoriteiten hebben laten weten. Ze zoekt contact met Lowell, wiens moeder eveneens omkwam, en wiens vader toen CIA-agent was. Wanneer deze laatste omkomt tijdens een auto-ongeval, krijgt Lowell het eerste bewijsmateriaal in handen: bewijs dat het niet ging om een ""gewone"" kaping, maar dat hogere machten aan de touwtjes trokken. Machten die er ook nu nog op gebrand zijn het bewijs in handen te krijgen. De Feniksclub is vanaf het begin ijzersterk: Hospital gaat in op de trauma's en de al dan niet terechte paranoia van Lowell, en ontrafelt het verband tussen de verschillende inzittenden van de beruchte vlucht 64. Haar verhaal zit zo ingenieus in elkaar, dat je op den duur achter elk klein detail de grootste complotten meent te ontwaren. Het knappe is dat die details ook werkelijk telkens een rol spelen, zij het doorgaans een andere dan verwacht. Eens de verbanden en relaties voldoende, maar nog niet volledig, zijn uitgeklaard, gaat Hospital over tot het échte werk: de ijzingwekkende taferelen op en rond vlucht 64, de beangstigende werkelijkheid van wat mensen andere mensen aandoen om een hoger doel te bereiken. De spanning die een gewone spionagethriller met zich meebrengt, slaat op dat moment om: niet alleen de belangen van staten en de levens van enkele getrainde geheime agenten staan op het spel, maar die van doodgewone mensen van vlees en bloed, die toevallig op het verkeerde vliegtuig zaten. Dat soort spanning maakt van De Feniksclub wat het is: een onovertroffen spionagethriller. Een vliegreisje zal de komende maanden niet meer hetzelfde zijn."
"0","Drie mensen ontvangen een email met de volgende tekst: “Hoe kan de EU het verloren vertrouwen van haar kiezers terugwinnen?” Allereerst ontvangt de president van de Europese Unie, Thomas van den Broeck, deze email. Ook journaliste Marie Vaerwyck “Madame Europe” en meesteronderhandelaar David Fox Cabane krijgen dezelfde vraag. Wat is hun overeenkomst met elkaar? Maar vooral hoe gaan zij een antwoord formuleren op deze vraag. De onbekende vraagsteller weet de druk steeds verder op te voeren.  Het Brussel-syndroom is het samenwerkingsverband tussen zwagers Marc Buelens en Raf Vermeiren. Marc Buelens is psycholoog en heeft vijftien non-fictie boeken op zijn naam staan. Raf Vermeiren heeft in 2013 zijn debuutthriller Moord in de basiliek gepubliceerd en werkte zeven jaar als adviseur van een partijvoorzitter en verschillende ministers.  De plaats waar het verhaal zich vooral afspeelt is uiteraard Brussel, het hart van de Europese Unie. Vooral de eerste honderd bladzijden slepen zich langzaam voort, met veel soms onnodige details, de taal is zeer Vlaams en dit doet als Nederlandse lezer je regelmatig zinnen meerdere malen herlezen en beseffen dat het in de Nederlandse ogen een raren zin is. De meest aparte zin is wel: “Je kan van een aquarium vissoep maken, maar van vissoep geen aquarium.” Rond de honderd bladzijden komt er ineens vaart in het verhaal en is er zelfs sprake van actie.  De ondertitel is “Maakt de Brexit uit van een duivels plan” Vele hoofdstukken zijn gesprekken tussen Thomas, Marie en David of hun individuele zoektochten. Altijd hebben de hoofdstukken de titel van een van drieën om het oogpunt duidelijk te maken. Het boek zet je wel aan het denken, niet zo zeer betreffende de Brexit, maar zouden er echt zulke activiteiten plaatsvinden om de EU te ondermijnen en mensen in een kwaad daglicht te plaatsen.  Het Brussel-syndroom is een politieke thriller, de spanning is zeker niet nagelbijtend en zeker de eerste honderd bladzijden hadden wat meer pit kunnen gebruiken. Op vele momenten is het langdradig en worden er vele details bijgehaald, welke uiteindelijk geen rol hebben in het plot. Het boek had iets directer moeten zijn om met veel aandacht te willen lezen. Het idee van het verhaal is goed, maar aan de uitwerking schort het."
"1","Het is erg leuk en spannend en het verhaal klopt en is leuk bedacht maar na een tijdje kon je alles al raden. Maar nog steeds een tof boek."
"0","De cirkel schetst een dystopisch 'toekomstbeeld' van wat er gebeurt als onze privacy in handen komt te liggen van een technologiebedrijf. Hoe indrukwekkend en meeslepend het inhoudelijk ook is, het boek is matig en kinderlijk geschreven waardoor de personages en het plot niet goed uit de verf komen."
"1","Blijf dichtbij is geen nieuw deel uit de thrillerreeks over Myron Bolitar maar een standalone van Harlan Coben. In een vorig leven, dat ze 17 jaar eerder abrupt beëindigde, heette Megan Cassie en was ze danseres in een nachtclub. Iedere nacht vierde ze 'feest' met mannen en vloeide de champagne rijkelijk. Tot die ene fatale nacht waarin Stewart Green verdween. Ze dacht dat haar vriend Ray er iets mee had te maken. Ze vluchtte om zichzelf en hem te beschermen. Het leven van Ray stortte in door de gebeurtenissen van die nacht, gevolgd door het vertrek van Cassie. Toen was hij een succesvolle fotojournalist, nu 17 jaar later is hij een loser, een nep paparazzo. Cassie is inmiddels getrouwd, onder haar nieuwe naam Megan en met een degelijke man die van niets weet. Samen met hun twee kinderen wonen ze in een welvarende buurt. Tijdens een beurs in haar oude stad komen de kriebels terug, en ze brengt een bezoek aan haar oude nachtclub. Zonder het te weten zet ze hiermee een hele reeks van gebeurtenissen in gang. Precies 17 jaar na Stewart Green verdwijnt de zoon van een rijke zakenman. Aan rechercheur Jack Broome de taak om uit te zoeken waar de zoon is en wat het verband is met die andere verdwijning. De louche vader van de zoon zet hem hierbij stevig onder druk... Blijf dichtbij is een complexe thriller met vele verhaallijnen. Gelukkig laat het boek zich toch lezen zonder de draad kwijt te raken, dankzij de goede opbouw van het verhaal. De ontknoping is een grote verrassing waarna eindelijk alle puzzelstukken op hun plaats vallen. De ontknoping zorgt er ook voor dat het boek lang blijft hangen. Harlan Coben laat de lezer nadenken over wie het (morele) recht aan zijn kant heeft: de dader of de slachtoffers. De slachtoffers waren immers allemaal mannen die hun vrouwen en de hoeren die ze bezochten ernstig mishandelden. Veel vrouwen vroegen de politie niet al te voortvarend op zoek te gaan naar hun man van wie ze eindelijk verlost waren. Degene die de mannen vermoordde, deed het om de vrouwen te redden, maar genoot ook van het doden. Uitermate knap hoe Coben begrip en sympathie bij de lezer weet op te wekken voor een koelbloedige seriemoordenaar. Blijf dichtbij is zoals alle boeken van Harlan Coben soepel geschreven en laat zich achterelkaar uitlezen. Coben is een meester in het schrijven van thrillers over mensen met een geheim waarvan de oorsprong vaak in hun jeugd of hun twintiger jaren ligt. Het geheim proberen ze vaak koste wat het kost verborgen te houden. Ondanks deze vaste formule gaan de boeken van Coben niet vervelen. Integendeel!"
"0","Gewaagde ideeënroman over westerse literatuur tegenover religieuze krachten die de vrije verbeelding proberen in te dammen. Twee schrijvers moeten in Caïro een lezing geven over hun visie op wat literatuur is, maar zij zijn voornamelijk op zoek naar een Egyptische hoer om seksuele frustraties op bot te vieren. Die odyssee naar seksuele verlossing leidt langs een vruchteloos pad van botsende seksuele moraal en wederzijds onbegrip. Saoedi's zwaaien met meer geld om onder de aandacht te komen en weten westerse sekstoeristen te reduceren tot een hoogst onaantrekkelijke partij, terwijl de prostituees zelf óók ingewikkelde zedennormen hanteren om de schijn van deugdelijkheid op te houden. In die nieuwe ontwikkelingen wacht de geportretteerde gefrustreerde westerse man een ijskoude afwijzing in een deel van de wereld waar Hij niet langer meer de dienst uitmaakt.  Wat mij dwarszit aan de roman is dat het de complexiteit van seksualiteit in het Midden-Oosten expres zo prominent koppelt aan oriëntalistische seksuele clichés. Misschien is dat vooral bedoeld als hyperbool om de eigen visie op de islamitische wereld te bekritiseren, maar het doet verder weinig recht aan de werkelijke complexiteit van hoe seksualiteit doorwerkt in het maatschappelijke leven in een land als Egypte.Aan de ene kant is dit meer een intellectualistisch spel met hete hangijzers dan een subtiele verkenning die veel ruimte openlaat voor nuancerende kanttekeningen. Daarbij is het vooral eenzijdig gekleurd vanuit het hautaine oogpunt van 'de westerse intellectueel' die weet heeft van grote filosofische stromingen en invloedrijke literaire werken. Aan de andere kant is het óók geen in your face satire zoals de Nederlandse cover van een blonde bimbo met gezichtssluier doet vermoeden. Het resulteert in een wat oppervlakkige roman die vooral tegenstellingen uitvergroot en daarmee eenzijdig inhaakt op platgetreden, voorspelbare paden van makkelijke islamkritiek"
"1","Recensie “Dagboek uit de rivier” van Frederik Baas  Dagboek uit de rivier van Frederik Baas is een subtiele, ingenieuze thriller. Frederik Baas en is een pseudoniem van Jan van Mersbergen, die eerder onder andere Naar de overkant van de nacht en De laatste ontsnapping schreef. Het is een bijzondere thriller. Geschreven vanuit een ik-figuur die de verteller is van wat er gebeurt. Dat schept in het begin wat verwarring. Wat is echt en wat is niet waar. De verteller vertelt het namelijk vanuit zijn eigen optiek en waarneming. Dat kan dus anders zijn dan de andere waarheid. Want zoals Bert Wagendorp in zijn boek Masser Brock beschrijft zijn er vele waarheden. En dat blijkt ook weer in dit boek. Na een aantal moeilijke jaren met haar man en een ingewikkelde scheiding kan het leven opnieuw beginnen voor Barbara. Samen met Rens, haar zoon van zeven, en haar nieuwe vriend Robbert gaat ze in de zomervakantie een weekje naar de Ardennen. Robbert is uitgever en een van zijn auteurs woont al jaren in deze streek en werkt daar aan zijn tweede roman. Zijn eerste was een overweldigend succes en dat legt een enorme druk op het maken van de tweede. Tijdens die vakantie in de vrij lege streek raakt het game-apparaat van de zoon van de vrouw leeg en is men vergeten de oplader mee te nemen. Om de verveling van de jongen tegen te gaan verzint de moeder een spannend spel op basis van het gegeven van een enkele jaren geleden spoorloos verdwenen meisje. En dan speelt het plaatselijke riviertje een grote rol. Eerst heel onschuldig: “En het water nam takjes mee, nam blaadjes mee, nam zorgen mee, nam het verleden mee”; een prachtige zin uit het boek. Het spel dat eerst heel onschuldig begint leidt vervolgens naar een zeer verrassend plot. Tijdens de laatste hoofdstukken wil je het boek niet meer wegleggen.  Frederik Baas verkent in dit boek de grenzen van de illusie en maakt met zijn ogenschijnlijk eenvoudige taal en verhaal diepe indruk.  RvG 24mrt17"
"0","Ben gestopt op blaz. 272. Traag, traag, vond er niets aan. Zonde van deze aankoop."
"1","Ik vond de afwisseling tussen het heden en verleden heel mooi. Geleidelijk aan ontdek je de reden waarom Alice bij het verhaal betrokken is geraakt (al kun je het eigenlijk wel vermoeden, het is een beetje een cliché). Ik vond vooral de uitleg over het verleden interessant: de katharen, de levenswijze,... Als je geïnteresseerd bent in geschiedenis, steek je er vast wel wat van op. Het boek heeft me enkele leuke uurtjes bezorgd."
"0","In het begin van dit boekje dacht ik; dit is een beschrijving van hoe ik Cohen beleefd heb, meegemaakt heb, hoe ik zijn muziek en teksten heb beschouwd. Nee. Opeens ging het alleen over religie en de Bijbel , iets wat Cohen volgens mij juist niet expliciet bedoelt. Volgens mij bedoelt Cohen juist met het opperwezen de mensheid. De mensheid die helpt, zucht en steunt. Het volledig bijbeltechnisch verklaren is volgens mij juist volledig de plank misslaan. Don t Let it junk gaat over alcohol, die hem omhoog zweept en in diepe dalen laat vallen. Geen God. Geen bijbel. Jammer."
"1","Vooral omdat de titel me zo intrigeerde ben ik dit boek gaan lezen. Hoe eenzaam kun je zijn dat als je op latere leeftijd je vader vindt, je zo dicht bij hem wil komen dat je een relatie met hem begint. Als het niet haar vader zou zijn, zou dit een mooie liefdesroman zijn geweest. Nu heb je er gemengde gevoelens bij en vraag je je steeds af hoe dit in godsnaam moet aflopen. En daardoor is dit zo'n boek dat je in één ruk uit leest."
"0","Wetenschapper Laura Perkins heeft na lang onderzoek een belangrijke doorbraak: het moet mogelijk zijn mensen in te vriezen om ze later weer te kunnen ontdooien. Ze heeft het procedé nog niet volledig onder de knie, maar de ontwikkelingen zijn veelbelovend. Genoeg reden voor cryonisten om haar te ontvoeren, zodat zij haar kennis kunnen inzetten voor hun eigen gewin. Het lukt Laura een bericht te sturen naar Nick Nash, een architect die ze kort daarvoor ontmoet had. Hij schiet haar te hulp, maar vluchten blijkt niet eenvoudig. De cryonisten willen haar opnieuw opsluiten, maar Laura wordt ook gezocht vanwege een moord, waarvan zij ten onrechte beschuldigd wordt.  Ontdooid kent een originele insteek, het boek gaat over cryonisme. Hierbij worden mensen die klinisch dood zijn ingevroren. Zij willen ontdooid worden wanneer de wetenschap zich zover heeft ontwikkeld dat bepaalde ziektes wel genezen kunnen worden. Petriks toont zich een ware kenner van het cryonisme in het boek, hij neemt de lezer als het ware aan de hand mee in deze thematiek. Ook blijkt hij een Italië-kenner. Het verhaal speelt zich hier grotendeels af en het land komt zeer zorgvuldig uitgewerkt aan bod. De personages van Laura en Nick, voor wie een hoofdrol is weggelegd, blijven oppervlakkig. Minder feitelijkheden over Italië en cryonisme en meer uitdieping van karakters zouden het verhaal zeker meer schwung gegeven hebben.  De spanningsboog volgt een opmerkelijke curve. Petriks neemt de tijd om het verhaal op te bouwen. Dat is natuurlijk goed, maar het duurt daardoor wel lang voordat het verhaal echt op gang komt. Je weet van de achterflap wat er op hoofdlijnen gaat gebeuren, maar dit laat wel even op zich wachten. Zo uitgebreid als het verhaal wordt opgebouwd, zo snel wordt de ontknoping beschreven. De vaart zit aan het einde van het verhaal, maar is dus maar relatief kort. Gezien de potentie van het verhaal doet Petriks zijn creatie tekort.  Daarnaast bevat het boek heel veel taalfouten. Nu kent ieder boek wel een fout en dat is het vermelden in een recensie niet waard. Anders is het wanneer er meerdere taalfouten per pagina voorkomen. Vijf tot tien taalfouten per pagina zijn geen uitzondering. Daarnaast is de schrijfstijl van Petriks zakelijk en academisch. Lange zinnen, met veel bijzinnen. En met heel veel komma’s, die ook nog eens op hele vreemde plaatsen in de zin staan. Zoals: ‘Dat weet ik nog van, toen ik hier twintig jaar geleden was.’ Deze taalzaken irriteren al snel en dat gaat echt ten koste van het leesplezier.  Al met al is er met het verhaal van Ontdooid niks mis, maar het boek weet zich niet te onderscheiden van de vele thrillers die verschijnen, ondanks het originele thema. De uitwerking is mager, de vele taalfouten dragen niet bij aan een fijn leesgevoel. Ontdooid voelt eerder aan als een eerste versie van een manuscript dan als een uitgegeven boek."
"1","De familie van Gwen verzamelt zielen van mensen waarvan de tijd om te leven op is. Gwen zelf lijkt het helemaal niets om in de voetstappen van haar vader te treden. Haar broer daarin tegen kan niet wachten om de taak over te nemen. Wanneer Gwen per ongeluk zandlopers met levenszand van mensen laat kapot vallen wil ze bewijzen dat ze sterk genoeg is om het op te lossen.  De mensen waarvan de zandlopers zijn gebroken, zijn nu onsterfelijk geworden en verstoren het evenwicht in de wereld. Het blijkt alleen een stuk zwaarder en emotioneler te zijn om dit op te lossen dan Gwen had gedacht.  Dit boek is erg leuk en origineel, vooral het verhaal over het verzamelen van de zielen en de zandlopers is goed bedacht. Mascha heeft het verhaal erg levendig geschreven waardoor het leuk is om te lezen. Alles wat Gwen meemaakt kan je zo voor je zien, zoals bijvoorbeeld de kasten met de vele zandlopers en de sprankelende zielen. Het verhaal begint rustig, je komt iets meer te weten over Gwen en haar familie en de spanning wordt in golven opgebouwd. Doordat de zenuwen van Gwen en Max oplopen en je weet wat Gwen moet doen zorgt voor de nodige spanningen in het boek. Je wilt gewoon weten hoe het met ze verder gaat doordat de karakters zo echt zijn. Het verhaal is buiten het feit dat je al een beetje kan raden dat Gwen een crush krijgt op Max niet voorspelbaar. Dat vind ik een extra plus voor een verhaal. Ik merkte dan ook al snel dat dit boek echt wel een vervolg nodig heeft om de avonturen van Gwen en Max te vertellen. Ik kan dan ook niet wachten om het vervolg te mogen lezen!  Bedankt Storm Publishers en Mascha dat jullie mij hebben laten kennis maken met dit leuke verhaal!"
"0","De eerste twee boeken van deze auteur heb ik met plezier gelezen en daarom wilde ik deze nieuwe ook graag lezen. Dat viel nogal tegen. Ik had tijdens het lezen steeds het gevoel dat de auteur tijdens het schrijven geen idee had hoe ze er een eind aan moest breien. Het verhaal gaat alle kanten uit, en meestal niet erg geloofwaardig vond ik. De uiteindelijke plot vind ik vergezocht. Ik vind het allemaal erg bedacht en niet geloofwaardig. De verhaallijn over de vier vriendinnen is goed beschreven, evenals de band tussen de hoofdpersoon en haar baby. Maar het is bedoeld als een thriller en spannend vond ik het niet. Al met al haalt dit boek het niet bij de eerste twee nmm."
"1","een heel goed debuut van kristina olhson ik vond het een goed en spannend boek het bleef boeien tot het einde.. dit is wel een aanrader"
"0","Wat een vreselijk langdradig, oninteressant en ongeloofwaardig niet spannend verhaal. Ik heb dit boek als luisterboek in de auto 'gelezen' en kon mijn aandacht er erg slecht bijhouden. Alles wat Chantal denkt en zegt wordt tot in den treuren omschreven en behelst zo een driekwart van het boek. Spanning is er nergens te vinden wel een (tè) hoge dosis drama. De omslag van Jeroen kwam uit de lucht vallen en maakte het verhaal nog ongeloofwaardiger dan het al was. De opbouw van de plot duurt veel te lang waardoor het thrillergedeelte totaal geen ruimte meer krijgt. Ooit jaren geleden eens een boek van deze auteur gelezen en dat vond ik al niet best, nu tot de conclusie gekomen dat ik echt nooit meer mijn kostbare tijd aan dit soort lectuur ga verspillen."
"1","Dit boek heb ik in duits gelezen en ik moet zeggen dat die titel me veel beter aanspreekt dat de nederlandse titel. Ik zou het nederlandse boek dus ook niet gekozen hebben op basis van de titel, maar dat terzijde.   Elena is dus inderdaad een dochter en kleindochter van parfumeuren. Dit is een eeuwenoude familietraditie net als iedere nieuwe vrouw in de lijn probeert uit te vinden wat de bijzondere geur was die hun oeroma zo bekend maakte. Hierkomen dus de onder andere rozen te voorschijn. Elena heeft niet zoveel met parfum, tenminste dat denkt ze. Totdat ze weer terugkomt in haar geboortestreek nadat haar vriend haar laat zitten. Herrinneringen brengen haar weer op het pad om parfum te maken, te verkopen en om het oude geheim te ontrafelen. Vanuit Toskana naar Parijs met behulp van familie en vrienden komt ze een heel eind bij al haar projecten. En de liefde blijft natuurlijk ook niet ver weg.   Een mooi boek, waarin je veel leert over geuren. Ik begon tijdens het lezen steeds meer aan mijn parfums te ruiken om de geuren te ontdekken. Ik heb dus ook genoten van dit boek, het verhaal, maar ook dat wat er over geuren, parfums etc geschreven word."
"0","(Deze recensie verscheen in december 2016 al op CLEEFT.nl) Na ‘De kracht van tegenslag’ over sterker worden op keerpunten in je leven, komt Stephen Joseph met de roman: ‘Authenticiteit, jezelf zijn en waarom dat ertoe doet’. Joseph is hoogleraar psychologie en gezondheid aan de Universiteit van Nottingham en is mededirecteur van het ‘Centre for Trauma, Resilience and Growth’. Helaas trapt Joseph veel open deuren in en leidt zijn betuttelende toon af van de leuke onderdelen in dit populairwetenschappelijke boek. Dat werkt na een tijd lezen op de zenuwen.  In ‘Authenticiteit, jezelf zijn en waarom dat ertoe doet’, pleit Stephen Joseph op populairwetenschappelijke wijze voor zijn authenticiteitsformule die bestaat uit drie elementen: jezelf kennen, de baas zijn over jezelf en jezelf zijn. Hij onderbouwt zijn pleidooi met theorieën van filosofen, onderzoeksresultaten, casestudy’s uit zijn eigen praktijk en een uitgebreide literatuurlijst. Ook bevat de roman praktische oefeningen die ervoor kunnen zorgen dat je je bewust wordt van hoe authentiek je leeft, maar ook oefeningen die kunnen bijdragen aan het vergroten van je eigen authentieke leven.  DE DOMME LEZER Omdat Joseph zich zo nu en dan direct tot jou als lezer richt en daarbij regelmatig een open deur ingooit, kun je je wat betutteld of beleerd voelen: ‘Ik zeg niet dat je op een eerste afspraakje niet authentiek moet zijn, maar het is beter dat je die persoon niet meteen over je diepste angsten en trauma’s uit je jeugd vertelt. Als je te snel over te veel over jezelf vertelt, schrik je daarmee veel mensen af.’ Na verder lezen wordt de toon niet beter: ‘Als er duidelijk bewijs is dat er wordt gepest, dan moet je het beleid van je bedrijf erop nakijken en met de juiste mensen praten over wat er gebeurt. Het kan ook verstandig zijn om op zoek te gaan naar ander werk.’  TE AFLEIDEND ‘Authenticiteit’ is geen baanbrekend boek, maar Joseph onderbouwt zijn theorieën goed en het boek bevat een aantal leuke oefeningen. Het is daarom jammer dat de belerende toon na een tijd vervelend gaat worden. Als je al iets weet over psychologie en authenticiteit, dan is er een grote kans dat je tijdens het lezen van dit boek afhaakt."
"1","Anja Feliers groeide op in het dorpje Rekem. In dit dorpje speelt het verhaal uit Het perfecte meisje zich ook af. Een leerkracht op de middelbare school motiveerde Anja om te gaan schrijven. En zo geschiedde. Daarnaast studeerde zij voor lerares Nederlands en nu combineert ze deze beide bezigheden. In 2004 verscheen haar eerste boek Donkere kamers. Naast de boeken uit de Kathleen Verlinden-serie schreef Feliers ook nog drie andere boeken en een aantal kinderboeken.    Kathleen Verlinden, psychologe en moeder van Julie, wordt in haar huis aangevallen en neergeschoten. Lucas, die lang een belangrijk persoon in het leven van Kathleen is geweest, probeerde even voor de aanslag Julie te verleiden totdat Kathleen tussenbeide kwam en hem het huis uit stuurde. Maar, Lucas komt terug, ziet de ernst van de situatie en hij waarschuwt meteen de hulpdiensten. Hij blijft bij Julie in het ziekenhuis. Uiteindelijk verschijnt ook Lennert, de biologische vader van Julie. Enige uren later komt de chirurg vertellen dat de toestand van Kathleen ernstig is en dat ze haar enige tijd in een kunstmatig coma houden. Later, als ze weer thuis is, probeert Julie de patiënten van haar moeder te traceren om hun van de situatie op de hoogte te brengen. Als ze om te beginnen het antwoordapparaat afluistert, zit er een oproep tussen van een angstig klinkend meisje. Deze oproep laat Julie niet los en ze probeert uit te vinden waarom zij de hulp van Kathleen heeft ingeroepen. Ze komt haar op het spoor en het blijkt dat het meisje, Roxane, maar een paar straten van haar vandaan woont. Julie besluit, nu haar moeder hier niet toe in staat is, Roxane zelf te gaan helpen. Hierdoor komt ze echter zelf ook in de problemen. Intussen probeert inspecteur Vanlaer aanwijzingen te vinden die kunnen helpen de dader(s) van de aanslag op Kathleen op te sporen.    Het perfecte meisje is de achtste thriller in de reeks met psychologe Kathleen Verlinden in de hoofdrol. Hoewel gezegd wordt dat alle titels los van elkaar gelezen kunnen worden, lijkt het erop dat het soms tóch wel prettig is als je weet wat er in eerdere boeken allemaal gebeurd is. Zeker met betrekking tot sommige personages die (mogelijk) ook al in eerdere boeken voorkwamen.    Het begin is meteen overrompelend. Niet alleen vanwege de schietpartij, maar ook vanwege alle (familie)relaties die door Feliers onthuld worden, met Kathleen als middelpunt. De hoofdstukken in het verhaal worden afwisselend door Julie, Kathleen en Roxane ‘verteld’, waarbij Julie het merendeel voor haar rekening neemt. Eigenlijk lopen er in Het perfecte meisje twee verhalen door elkaar heen: de aanslag op Katheen en de vraag wie hier verantwoordelijk voor is én het verhaal van Roxane die wordt lastig gevallen en bedreigd. Julie probeert erachter te komen wie haar dit aan doet.    Julie is de persoon die het meest in de ‘spotlights’ staat. Net 21, maar ze heeft al van alles meegemaakt en nu komt daar nog een schepje bovenop. Niet alleen door de aanslag op haar moeder, maar ook door de situatie waarin zijzelf verzeild raakt en dat omdat ze een ander wil helpen. Ze heeft doorzettingsvermogen en een groot rechtvaardigheidsgevoel. De anderen (Kathleen, Roxane, Lennert en Lucas) vullen haar goed aan en completeren de goed neergezette en getypeerde personages.    Een goed uitgewerkt verhaal, in het begin even ietwat verwarrend door alle personages en hun onderlinge relaties, maar al met al verder toch zeker een verhaal dat beklijft, zonder losse eindjes en met een plot waarin Feliers trouwens ook nog (even) twee ‘verrassingen’ verwerkt. Gaandeweg het verhaal begrijp je ook waar de titel van het boek op slaat.   Anja Feliers schrijft thrillers omdat misdaad haar boeit én omdat ze de personages in dit genre meer diepgang kan geven. Een gegeven dat in Het perfecte meisje zeer zeker van toepassing is."
"0","Tussen Barcelona en Perpignan wordt een film over Salvador Dalí opgenomen, met Al Pacino in de hoofdrol. Precies op datzelfde moment worden er in de buurt van Perpignan hoeren vermoord door iemand die de schilderijen van Savaldro Dalí imiteert. De Belgische commissaris, werkzaam in Den Haag bij Europol wordt naar Frankrijk gestuurd om de zaak te onderzoeken. Verkleed als toerist en samen met zijn Franse collegas gaat hij op onderzoek uit. Bloedrozen begint gewelddadig. Bloed vliegt in het rond, lichaamsdelen worden afgesneden en het verhaal is seksueel geladen. Wat een goed begin lijkt, stort direct na het eerste hoofdstuk weer in. Het lijkt wel alsof Stan Lauryssens er een sport van maakt om zoveel mogelijk mensen op één pagina aan het woord te laten. Om het makkelijk te houden noemt hij de personages amper bij hun echte naam. Zo staat het boek vol met de commissaris de ex-worstelaar uit Luik en de filmacteur. Daardoor wordt het zo onduidelijk dat het bijna niet meer te volgen is wie wie is. De hoofdpersoon, de commissaris, is niet dom. Hij is een politieman van de oude stempel en wil alles graag zelf onderzoeken. En dat lukt hem ook, tenminste, dat is de conclusie die je aan einde van het boek trekt. Het boek mag dan wel ingenieus in elkaar zitten, maar het was fijn geweest als het ook duidelijk was geweest voor de lezer. Negen van de tien keer lees je nu lettertjes zonder dat je precies door hebt wat er gebeurt. Soms krijg je bijna de neiging om je vingers in je oren te stoppen, omdat alle personages zo door elkaar schreeuwen. Eén ding mag dan duidelijk zijn. Als Lauryssens bedoelding was om de hectiek van zowel politiewerk als de filmset weer te geven, dan is hem dat zeker gelukt. Zelfs de plot en het idee van het boek zijn gewoonweg goed. Het is immers waar gebeurd. Alleen is het voor de lezer geen gemakkelijke opgave om het verhaal echt goed te volgen. En leesbaarheid lijkt me toch de belangrijkste doelstelling die een schrijver op zijn verlanglijstje zou moeten hebben staan."
"1","Dit boek smaakt naar meer, erg boeiende personages en leuke ontwikkelingen. Het is niet heel spannend of veel actie maar het leest erg lekker weg, is heel boeiend en goed geschreven Ik wacht met smart op de vervolg boek Zijderups!!!"
"0","Het boek heeft alle ingrediënten voor een meer dan spannend en maatschappijkritisch verhaal. Echter Vemde is nogal breedsprakig, strooit rond met namen van huidige ministers en weet niet wat hij wil. Zonder namedropping en met wat meer redactiecontrole was het boek veel vlotter geworden. De chemie en farmacologie die aan bod komen, kloppen soms niet en dat is storend."
"1","Vanaf dat Allie een vampier is, vind ik het verhaal erg boeiend. Als ik eerlijk ben spreekt dit verhaal me meer aan dan de Iron Fey serie. Ik ben dan ook wel fan van vampierverhalen. Dit verhaal is niet de zoveelste in de rij van vampierverhalen. Het is best wel vernieuwend. Ik heb natuurlijk niet álle vampierverhalen die er zijn gelezen. Het kan best zijn dat iemand anders er wel een ander verhaal in herkent. Hoe dan ook is het een echte aanrader voor de young-adult/ fantasy liefhebbers.  De rest van mijn recensie is te lezen op leesdan.blogspot.nl"
"0","Hai hai,  Ik vind dit gewoon een slecht boek er wordt van de hak op de tak gesprongen. Er wordt veelste veel informatie gegeven. Het leest gewoon niet lekker en je verwacht heel veel van het verhaal maar er gebeurd gewoon bar weinig en alles loopt met een sisser af net een ballon die langzaam leeg loopt en je weet nog niet veel als het boek uit is. De kaft beloofde veel en zag er naar uit als een goed boek, maar helaas. Ik heb me door het boek heen geploeterd echt jammer..........."
"1","Ik kan niet anders zeggen dan dat ik gek ben op deze schrijfster. Opnieuw komen heden en verleden op een mooie manier samen. Het boek is opgebouwd in drie delen. Even was ik verbaasd dat in het tweede deel heel andere personages werden voorgesteld. Maar uiteindelijk kwam alles uit. Ik heb genoten van de personages en ik had het gevoel dat ik er zelf onderdeel van was. Een ware aanrader!"
"0","Voor mij de magerste NF tot nu toe. OK het leest nog steeds lekker weg, maar spanning of orginaliteit zijn niet aanwezig. Meer diepgang in de karakters was het verhaal ten goede gekomen, dus misschien een 50 pagina's meer de volgende keer? De hond komt naar mijn idee nu beter uit de verf dan de zoon of de nieuwe vriend van Nina..."
"1","Een Amerikaanse journalist, Fields, komt naar Nederland om de schrijfster Iris Kouwenaar te interviewen over haar boek Antidote waarmee ze 20 jaar geleden debuteerde. Hij verblijft een aantal dagen in Nederland .Het is echter heel erg moeilijk om een afspraak te krijgen met Iris omdat haar vriendin Kay dat probeert tegen te houden of in elk geval zo moeilijk mogelijk probeert te maken.Maar uiteindelijk lukt het Fields om zich te verstoppen in de kast van de kamer van Iris. Vanuit de kast maakt hij mee hoe de vrouwen met elkaar omgaan. Iris blijkt ziek te zijn en in ruil voor verzorging verteld ze Kay verhalen over vrouwen en hoe die altijd winnen. De verhouding die de vriendinnen tot elkaar hebben houdt het midden tussen liefde, afhankelijkheid, platonische liefde en obsessie. Het komt allemaal een beetje gekunsteld over. Kay heeft een notitie boekje dat ze bewaart in de kast waar Fields zit. Op een gegeven moment ontdekt hij wat de aantekeningen betekenen en weet hij dat hij zal moeten ingrijpen. Dat gebeurt. Het boek doet in het begin een beetje gekunsteld aan terwijl je toch verder wilt lezen omdat je wilt weten wat er zal gaan gebeuren met Iris. De relatie die de beide vrouwen tot elkaar hebben wordt uitvoerig beschreven. Ik heb genoten van het boek en vindt het een aanrader."
"0","misschien ben ik wel een veeleisende thrillerlezer, maar mij kon dit boek totaal niet bekoren. 117 hoofdstukken op 350blz, echt, het is een boek wat nergens uitnodigt tot verder lezen. Ik heb het boek meerdere keren na een blz of tien aan de kant gelegd, het kon me totaal niet boeien. Ik snap de hele hype om deze reeks niet. Ik moet 100 woorden schrijven om een goede recensie neer te kunnen zetten, maar zelfs daar heb ik moeite mee. Dat zegt wat mij betreft voldoende. Ik ga me niet meer branden aan een nieuw avontuur van Inspecteur |Helen Grace. Er is zo veel meer wat me wel boeit, zonde van de tijd."
"1","Holy Moly!! Wat een geweldige thriller. Een absolute mustread. Een van de betere boeken die ik ooit gelezen heb. Letterlijk vanaf de eerste pagina is het spannend. Het boek begint met een enórme cliffhanger. Stoppen was geen optie en ik wist meteen dat ik een juweeltje in handen had. De schrijfstijl is zeer prettig en de personages worden goed uitgediept. Het verhaal kakt nergens in en de spanningsboog blijft tot het einde flink aangespannen. Echt top!  Drie nadelen: 1. Het kost je de nodige nachtrust; 2. Het boek is vrijwel niet meer in het Nederlands te krijgen dus koop het meteen als je het ergens tegenkomt; 3. Dit is het enige boek (er zijn er inmiddels 8) dat in het NL verschenen is. Zó jammer!! Dus ik ga de rest maar in het Engels lezen."
"0","Een successchrijver die voor de junimaand een flodderig geschenkboekje neerkwakt: Tomas Ross zet een traditie voort. De klokkenluider gaat over de dood van politicus Wouter Burger en de terreurgroep RaRa. Die groep is nooit ontmaskerd, maar Ross zou Ross niet zijn als hij dat hier niet in een handomdraai doet. Twee goedwillende amateurs krijgen daarmee voor elkaar wat politie en justitie nooit lukte. Een overtuigend en geloofwaardig boekje levert het helaas niet op. Zo komt mevrouw Burger op het spoor van de moord op haar man, mede als ze ontdekt dat de politie een foutief, vroeger overlijdenstijdstip aangeeft. Ross denkt kennelijk dat daarmee in het door journalisten en tv-stations vergeven Nederland te sjoemelen valt, ondanks dat er diverse ooggetuigen zijn die zonder verpinken het ware tijdstip weten te vertellen.  Ook de plot is gemakzuchtig: Ross maakt van RaRa een organisatie die door BVD, politiek en (natuurlijk) het koningshuis in het leven geroepen is, met als doel het voortbestaan van de veiligheidsdiensten te garanderen. Dat soort complottheorieën hebben we - meestal bij misdrijven in andere landen - al zo vaak gelezen dat ik voor het openslaan van De klokkenluider vooral hoopte juist een ander en origineler idee tegen te komen. Het einde had ook wel een royale streep spannender gemogen. Tussendoor toont Ross zich allesbehalve een groot stilist: een 'literaire thriller' zoals de flap stelt, is De klokkenluider dan ook allerminst. En al evenmin een aanbeveling om andere thrillers te lezen. Volgend jaar juni kopen we maar beter geen boeken."
"1","Hele leuke bundel, met een grote varia aan verhalen. Het ene verhaal sprak mij meer aan dan het andere, al snap je wel waarom zij stuk voor stuk prijswinnend zijn geweest. Persoonlijk vond ik met name de korte verhalen erg vermakelijk (o.a. 'De boskabouter', 'De spiegel van Dim', 'Een hemels leven'), al zaten er ook een paar langere bij die me erg intrigeerden ('Biecht van een dode', 'Ruilen met korrigans'). Door de grote diversiteit aan verhalen weet ik zeker dat eenieder wel iets in deze bundel vindt wat hem of haar aanspreekt. Probeer dit werk dus zeker uit, want je zult er geen spijt van krijgen!"
"0","Het dodelijkste spel geschreven door Tom Clancy en Steve Pieczenik. Het eerste deel van de Netforce explorers  Plot De start is wat moeilijk om in te komen maar gaandeweg betert dit wel. Het verhaal speelt zich af in de toekomst maar zeer fantasy doe het wel niet echt aanvoelen. Alles is beschreven alsof het normaal is voor iedereen en als lezer ga je daar zeker in mee. Alles word goed omschreven qua omgeving en handelingen.  Karakters De personages zijn qua karakter niet echt overdreven uitgewerkt. Moeilijk in te schatten hoe ze zich verder zouden gedragen in het verhaal.  Slot Het einde is dan weer verrassend goed uitgewerkt en zet een klein kiertje open voor het volgende boek. Je voelt dat er een vervolg zal komen maar merkt ook dat het verhaal niet volledig afgesloten word.  Conclusie Een boek die echt aandacht vergt bij het lezen om het verhaal goed te kunnen volgen."
"1","'Lief van je' is eigenlijk in twee delen te splitsen. Het eerste deel gaat over het verdriet om de dood van het broertje van de hoofdpersoon Rêve. Rêve blijft achter samen met haar ouders. Alledrie gaan ze anders met zijn dood om. Haar ouders storten zich op werk en vrijwilligerswerk in een AZC en Rêve trekt zich terug, ze stopt met haar studie en sjokt uren over straat, gebukt onder een groot schuldgevoel. De manier waarop de auteur dit omschrijft maakt dat je echt mee voelt met Rêve en als lezer kan je je daardoor heel goed in haar verplaatsen. Uiteindelijk neemt Rêve een grote stap en gaat het leger in, maar ook dit lijdt uiteindelijk niet tot de oplossing van haar problemen. In 'Lief van je' blikt Rêve terug vanuit het heden op de gebeurtenissen in het verleden. Het heden ken je als lezer nog niet en wordt ook niet helemaal duidelijk. Het enige dat duidelijk wordt, is dat er iets heel ergs gebeurd is. Deze keuze voor het vertellen van het verhaal draagt absoluut bij tot de spanning. De eenzaamheid druipt van de bladzijden af. Echt een boek dat je raakt."
"0","Mag je wel een recensie schrijven als je het boek niet echt gelezen hebt? David Gibbins heeft een boek geschreven dat verzuipt in allerlei geografische, historische en technische details. Het is aan alles te merken dat hij zich uitstekend gedocumenteerd heeft, maar dat wil niet zeggen dat er dan een spannend boek uit volgt. De stortvloed aan technische uitleg zorgde ervoor dat ik het boek meer ben gaan scannen dan lezen, zonder het gevoel te hebben dat ik iets miste. Twee sterren omdat de auteur zo zijn best heeft gedaan. Jammer dat ie zo gigantisch de plank heeft misgeslagen."
"1","Heel kort: een mooie verzameling verhalen van de grootmeester, waarbij hij zelf tussen elk verhalenblok uitweidt over hoe het allemaal zo gekomen is met zijn schrijverschap. SF, fantasy en horror. In deze bundel zijn ook verhalen opgenomen die een relatie hebben met het universum waarin A song of Ice and Fire (en dus Game of Thrones) zich afspeelt en tenminste één verhaal dat zich op dezelfde wereld afspeelt. Persoonlijk ben ik gek op Martin's sciencefiction en hoop ik dat hij snel klaar is met A song of Ice and Fire. Dan heeft hij weer eens tijd voor wat anders."
"0","Voor je me loslaat is het verhaal van Kyra en Corey. Het is een verhaal over vriendschap, schuld en je thuis voelen. Ik weet niet wat ik nu eigenlijk van dit verhaal vind. Ik had dit boek bijna niet uitgelezen, maar op een gegeven moment had het me te pakken. Toch vind ik het geen thriller, maar ook geen fantasy, wat wel is, geen idee.  Het is allemaal zo mysterieus, zo vaag, daarom vond ik het in eerste instantie niks. Ik voelde me ongemakkelijk bij Lost Creek. Ik vond het benauwd, onheilspellend. Ik wist ook niet of ik Corey wel leuk vond. Kyra mocht ik direct. Ze is creatief en dol op verhalen, maar omdat ze bipolair was hoorde ze niet thuis in Lost. Kyra’s stoornis was het gehele verhaal aanwezig. Ik vond het sneu om te lezen, hoe ze een totaal ander persoon werd door haar stemmingen, hoe ze bang was om zichzelf te verliezen en hoe moeilijk het was om haar te helpen.  Ik vind dit maar een verdrietig boek. Lost vond ik verschrikkelijk. Hoe kun je mensen zo behandelen, hoe kun je alleen maar toekijken, hoe kun je iemand zo gebruiken? Ik kan het niet geloven. Dat hele dorpje is gestoord. Ze vergaten gewoon dat Kyra een persoon was, met gevoelens, die zich alleen voelde, gebroken was.  Ik had niet verwacht dat er een voorspellende gave in dit boek zou zitten. Ik weet ook niet of ik het wel wat vond, de manier waarop was cool, maar verder, ik weet niet. Kyra’s verhaal had anders moeten lopen, samen met Corey.  Het boek heeft snelle korte hoofdstukken in verschillende tijden. Het bevat brieven, telefoongesprekken en interviews, die ik overbodig vond. Zelfs nu weet ik nog steeds niet wat ik van dit boek moet vinden, het past niet bij mij, denk ik."
"1","Mijn vader gaf mij ooit een boek cadeau waarvan hij zei: ‘Dit gaat over het echte leven’. Ik was zestien jaar, het boek was ‘Honderd jaar eenzaamheid’ van Gabriel Garcia Marquez en ik werd door dit boek omver geblazen. Wat een vertelrijkdom, en wat een beheersing van de taal. Ruim veertig jaar en veel meer Latijns-Amerikaanse literatuur verder, heb ik weer zo’n boek dat me omver blaast: ‘De ontembare’ van Guillermo Arriaga. Een prachtig boek waarin alle kanten van het leven naar voren komen, met krachtige vertelrijkdom en een glanzende taalbeheersing. Guillermo Arriaga is vooral bekend als scenarioschrijver en dat is duidelijk te merken in deze roman. In de eerste plaats omdat de roman feitelijk bestaat uit twee hoofdverhalen die valt in twee hoofdverhalen die gaandeweg steeds dichter bij elkaar komen, een procedé dat we wel vaker bij film(scenario’s) zien. Het eerste verhaal wordt verteld vanuit een puber, Juan Guillermo Valdes, die opgroeit in een slechte wijk in Mexico-Stad. Zijn oudere broer Carlos wordt verdronken in een watertank door de politie en een groep fundamentelen, en zijn ouders komen enige jaren daarna . om het leven bij een (gepland?) auto-ongeluk. Als zijn oma dan ook nog overlijdt is Juan Guillermo in zijn eentje in een wrede buitenwereld. In het boek vertelt Guillermo van alles over zijn leven, en over de manier waarop hij overleeft. Hij vertelt bijvoorbeeld over de vrouw met wie hij een relatie heeft (de ex van zijn broer) en over de manier waarop hij wraak wil nemen voor de dood van zijn broer en zijn ouders, Je merkt ook hieraan duidelijk dat de schrijver oorspronkelijk een scenarioschrijver is, dialogen (ook interne gedachtenstromen) zijn levendig en geloofwaardig. Het verhaal wordt afgewisseld met allerlei mythen, legenden, gedichten en achtergrondmateriaal uit alle delen van de wereld. Deze onderdelen zijn veelal ook typografisch te onderscheiden als aparte onderdelen van het verhaal. Opvallend is dat deze ‘onderbrekingen’ feitelijk niet de vaart uit het verhaal houden, maar juist een extra dimensie toevoegen aan deze toch al rijke roman. Naast het verhaal van Juan Guillermo, aangevuld met de ‘onderbrekingen’ van de mythen en legenden, loopt het tweede verhaal: het verhaal van een Inuit, Amarug, die in Canada op jacht is naar een wolf. Als Juan Cuillermo met zijn vriendin en de dompteur van het circus naar Canada reist, waar hij de door hem geadopteerde wolf Fang wil vrijlaten, blijken de twee verhaallijnen steeds meer in elkaar te grijpen. De wolven blijken familie van elkaar te zijn en Juan Guillermo blijkt het vrijlaten van de wolf nodig te hebben om in het reine te komen met zijn verleden en zijn wraakgevoelens. Het echte leven: er overkomt je van alles, er komt van alles tussendoor, maar als je het wilt zien hangt alles met alles samen. Wauw."
"0","Twee dagboeken van twee verschillende personen vallen op de grond. Alle bladen liggen door elkaar. Iemand raapt ze op en steekt ze, door elkaar, weer in één map. Dat is de indruk die ik kreeg toen ik het boek las. Dit semi-autobiografische boek is een samenraapsel van de (imaginaire) dagboeken van Luis Martín Murillo en Issa, het alter-ego van de schrijver. Samen vormen ze een ode aan Gijs, de verdronken vriend van Issa. Het boek leest allesbehalve makkelijk. Het is een samenbundeling van korte hoofdstukjes en elk hoofdstuk wordt verteld vanuit een ander standpunt. Soms praat Luis Martín Murillo tegen je, soms de Issa van nu, soms de jonge Issa. Er zijn geen titels boven elk hoofdstuk om je duidelijk te maken wat nu zal volgen. Steeds weer duurt het een zin of twee voor je weet welk deel van het verhaal verder gaat. Daar komt nog bovenop dat de hoofdstukken voornamelijk anekdotisch zijn. Opnieuw die dagboeken dus, waarin iedere dag de belangrijkste dingen werden genoteerd, met soms weinig tijd tussen twee gebeurtenissen, soms net veel. Wie een band heeft met het Amsterdamse nachtleven en het beroep van barman, en het prettig vindt om te lezen door welke straten Issa fietst en in welke bars hij belandt, of wie de verdronken Gijs Thio persoonlijk gekend heeft, heeft met dit boek een prachtig cadeau in handen. Voor alle anderen: nah. Ik behoor helaas tot ""alle anderen"" en heb er dus niets aan gehad. Ik heb me vooral verveeld. De schrijver springt van de hak op de tak, haalt dingen aan waarvan ik op het einde nog steeds niet weet wat de bedoeling ervan is, en sloeg me voortdurend om de oren met dingen die heel erg buiten mijn leefwereld liggen. Lezen is een heerlijke manier om je leefwereld te verruimen en ik vind het daarom niet erg om eens één zinnetje Spaans te moeten lezen, maar meer hoeft niet want dan gaat het storen. Vertaal dan op zijn minst de zinnen voor wie geen Spaans spreekt, gooide ik de schrijver op een gegeven moment in gedachten toe. Een ander voorbeeld: ik kan geen twee soorten sterke drank uit elkaar houden want ik drink dat nooit en dus zeggen me al die verschillende dranken die veel te vaak worden bovengehaald me niets. Na een paar drankjes begon ook dat me tegen te steken. De relevantie van de nachtmerries van Issa's zoontje in dit verhaal is me nog steeds niet duidelijk. Dat Issa steeds weer het spookbeeld van Luis Martín Murillo, die hij zelf niet eens gekend heeft, voor zich ziet, werkte op de duur ook alleen nog maar op de zenuwen. Enzovoort. Alhoewel ik met open geest aan dit boek begonnen was, bleef op het einde vooral een opeenstapeling van ergernissen over. Het kan bevrijdend zijn om je verdriet om het verlies van een vriend van je af te schrijven. Ik twijfel er ook niet aan dat Gilles van der Loo de vrienden- en kennissenkring van Gijs Thio heeft weten te ontroeren met dit boek. Maar ik hoefde het in dit geval niet per se te lezen."
"1","Het is prachtig om te zien hoe nutteloze werkzaamheden tot arbeid verheven, zeg maar ambtenarij ten top, worden vertaald in dit fantastische boekwerk van Voskuil, dat bol staat van de geweldige dialogen. De nogal duffe personen (met Maarten Koning als de meest realistische figuur)die zich in het Bureau huisvesten onder leiding van dhr Beerta, een directeur die zijn verantwoordelijkheden geregeld negeert, komen helemaal tot leven in dit lijvige boekwerk, eigenlijk gebeurt er weinig tot niks, maar elke beweging elke activiteit op het bureau wordt zo uitgewerkt dat het verslavend gaat werken. Ik ga ze allemaal (7 in getal) lezen, alleen wel met tussenpozen anders wordt het haast te gek. Absolute must-read"
"0","De Rotskruiper Nell Zink Uitgeverij Ambo/Anthos november 2015  De Rotskruiper is de naam van een vogelsoort. Een afbeelding van het specimen prijkt op de voorkaft van het boek. Tiffany’s kersverse echtgenoot Stephen blijkt immers een verwoed ornitholoog. Zo toont hij bij een auto-ongeluk meer interesse voor de rotskruiper die hij net na de aanrijding weet te vangen, dan voor Tiffany die ten gevolge van de botsing een miskraam krijgt. Hun prille huwelijk is overigens geen toonbeeld van overdreven aandacht voor elkaar. Integendeel, zowel Tiffany als Stephen blijken naast vogelen ook bijzonder veel interesse te betonen voor andere (bed)partners. En voor het milieu. En … dat is het zo ongeveer. O ja, Tiffany en Stephen verhuizen ook een paar keer.  Sommigen vinden dit een spitsvondig en humoristisch boek. Ik zie noch de spitsvondigheid, noch de humor. Meer zelfs, laat ik het boek nu net nièt spitsvondig vinden. Het verhaal lijkt me zo ‘wysiwyg’ als maar kan. Tiffany houdt er een los(bandig) huwelijksleven op na met Stephen en vice versa. Hij brengt zijn tijd door met vogelen en het milieu. Zij ook en … that’s it. Dit boekt lijkt me dan ook over niets te gaan. De pointe gaat totaal aan mij voorbij. De ‘humor’ van Zink -als die er al is- is niet bepaald de mijne (en ik hèb humor!). Sorry, Nell.  Sommigen vinden dat De Rotskruiper leest als een trein. Die trein heb ik dan alvast gemist, of het zou een boemeltreintje zijn geweest. Omdat er mijns inziens zo weinig gebeurt in het boek, kon het einde niet vlug genoeg naderen. En wat gebeurt wanneer je op het verlossende belsignaal zit te wachten? Juist! ‘Boring’ krassen leerlingen dan op hun bank.  Sommigen vinden de vertelstijl sprankelend. Ik vind dat de auteur vooral beelden gebruikt die als een tang op een varken slaan. Wat te denken van deze vergelijkingen: “Soms klonk zijn muziek als een containerschip dat op een zandbank was vastgelopen en nu langzaam kapseisde. Soms klonk het als een oorlogsfilm die geschikt was gemaakt voor projectie op de maan.” En zo kruipen er wel meer over de bladzijden van dit boek.  Neen, Nell Zink heeft mijn leeshart alvast niet veroverd en haar hoofdpersonages Tiffany en Stephen kropen geenszins onder mijn huid. Het zaad belandde bij mij blijkbaar op de rotsen …"
"1","Stil, héél stil werd ik toen dit delicaat schrijfsel van amper 170 pagina’s dichtsloeg. Nog stiller werd ik toen ik las dat Alan Kent Haruf de dag nadat zijn manuscript bij de uitgever lag onverwacht stierf. Dit verhaal over twee oude mensen raakte mij diep in het hart broos, ongenaakbaar mooi en toch wreedaardig. Addie, zeventig en al een hele tijd weduwe staat op een dag plots aan de voordeur bij Louis. Louis is ook al geruime tijd alleen nadat zijn vrouw na een slepende ziekte overleed. Hij woont slechts een eindje verderop in dezelfde straat. Ze wonen er beiden al tientallen jaren zonder echt veel met elkaar in contact te komen. Addie valt prompt met deur in huis en vraagt of hij bij haar wil komen slapen om de eenzaamheid te verdrijven. Niet voor de seks maar om samen in bed te praten met elkaar en in slaap te vallen. Louis vraagt bedenktijd maar stapt ‘avonds door het donker met zijn tandenborstel en pyjama in een bruine, onopvallende zak langs de tuin naar Addie. Hij wil niet dat de buren erover spreken. Maar dit is buiten Addie gerekend die zich op haar oude dag een rebelsheid aanmeet en zich niks meer wil aantrekken van de buren. Dat ze maar praten … Ze doen toch niks verkeerd. Ach, Haruf kan het zo mooi en zo eenvoudig omschrijven, die tederheid tussen twee mensen die intimiteit misten. In het begin zien ze elkaar alleen ’s avonds als Louis, nu langs de voordeur komt. Ze drinken een glas en gaan naar bed, houden elkaars hand vast en praten. Ze praten over hun leven, ze vinden troost bij elkaar. Uiteraard gaan hun escapades over de tong van de gemeenschap maar Haruf laat ze zoet en ondeugend wraak nemen. Ze verschijnen in het openbaar en snoeren met brio de roddelaars de mond. Via hun kleine gesprekjes krijg je langzamerhand een beeld van hun leven en verschijnen de karakters voor jou alsof je hen zomaar in je eigen straat tegenkomt. Woorden van menselijkheid maar onderhuids voel je de teleurstellingen en de dromen uit hun leven. Alles loopt soepel, ze proeven van hun nieuwe relatie die eigenlijk alsmaar ondeugender wordt. Ze genieten van elkaar en ook van de kleinzoon van Addie die een hele zomer bij haar komt logeren omdat haar zoon zijn relatie op de klippen is gelopen. Ze zorgen zo zacht en liefdevol voor dat jongetje, zoals alleen grootouders dat kunnen. Helaas stelt haar zoon zijn wetten. En krijgt dit liefdevolle verhaal een wrede wending. Wreedheid en onbegrip zoals alleen mensen elkaar kunnen aandoen en er worden hartverscheurende keuzes gemaakt. Keuzes die zich opdringen als je ouder wordt en die je botweg worden voorgeschoteld zonder ook maar enige vorm van empathie. Maar het zou de eigenwijze Addie niet zijn die er opnieuw een wending aangeeft want lichamen kunnen van elkaar gescheiden worden maar zielsgenoten niet. Deze leesparel over ouder wordende eenzaamheid en warme liefde is in mijn huid gekropen. Mocht ik ooit ergens een “Addie en Louis “ tegenkomen dan gaf ik hen een dikke knuffel en zou zachtjes zeggen: “ Laat je niet doen!” Zie http://www.boekensite.gent/node/2540"
"0","de nachtmerrie van Ruby wordt werkelijkheid als ze wakker wordt in een kelder in de macht van een verknipte geest. Tijdens haar verblijf in de kelder komt Ruby er achter dat ze niet de eerste jonge vrouw is die hier opgesloten heeft gezeten en die uiteindelijk allemaal gedood zijn. Ruby moet de plaats innemen van Summer, een meisje dat door een overdosis is gestorven. Het politie team van Helen Grace wordt op de zaak gezet van een gevonden stoffelijk overschot. naarmate het onderzoek vordert worden er nog twee lijken gevonden en wordt de link gelegd naar een seriemoordenaar waarvan het jongste slachtoffer Ruby is.  Pluk een roos is het derde deel met Helen Grace van de auteur MJ Arlidge (1974, Londen,VK) en roept bij mij een sterk dualistisch gevoel op. Volkomen te begrijpen is dat Arlidge inmiddels een grote schare fans heeft en zijn boeken als warme broodjes over de toonbank gaan. Arlidge schrijft al jaren scenario's voor crime series en al zijn ervaring verwerkt hij in zijn boeken. In een filmisch decor, en met herkenbare karakters voert hij de snelheid op door het gebruik van (zeer) korte hoofdstukken en daarnaast het verwerken van plotwendingen die voldoen aan de verwachtingen van lezers. tot zover het glas wat halfvol is. Maar er is ook een kant van het halflege glas. Het is allemaal vreselijk voorspelbaar, alle clichés komen langs, originaliteit is ver te zoeken en het lijkt een samenraapsel van eerder verschenen verhalen. De stijl van de korte hoofdstukken lijkt rechtstreeks gekopieerd van de aanpak van bijvoorbeeld Patterson, en qua inhoud van de regels van het huis van diezelfde Patterson.  Het lezen van dit boek leidt best wel tot een aantal uurtjes leesplezier, maar het blijft niet lang hangen.Zonder na te denken vlieg je door de pagina's heen, maar wat meer verrassing zou aardig zijn. Na de pulproman kun je denk ik spreken van de pulpthriller."
"1","Wanneer is een boek literatuur en wanneer is het een thriller? Zouden boeken als Schuld en boete van Dostojevski en Het parfum van Süskind tegenwoordig ook (literaire) thrillers zijn? Het indrukwekkende debuut van Peter Buwalda, Bonita Avenue, laat zien dat het niet zo makkelijk is om een boek in een hokje te plaatsen. Het is in de race voor zowel de Libris Literatuur Prijs 2011 als de Gouden Strop. In een interview met NRC Handelsblad zegt Buwalda dat zijn boek niet als thriller bedoeld was. Ik wilde een dik boek schrijven en spanning is een van de middelen waarmee je ervoor kunt zorgen dat mensen een dik boek ook echt uitlezen. Maar eigenlijk verklap ik al in het begin wat er aan de hand is. Hoe het boek afloopt, wordt inderdaad al vrij snel prijsgegeven, maar voor het hoe en wat moet de lezer toch doorlezen tot de laatste bladzijde. En dat is, ondanks de omvang van het boek, geen straf. In 2000, ten tijde van de vuurwerkramp in Enschede, ontmoet Aaron Bever Siem Sigerius, de vader van zijn vriendin Joni. De relatie wordt datzelfde jaar nog verbroken. Acht jaar later ontmoet Bever bij toeval de moeder van Joni. Van haar hoort hij dat haar man acht jaar geleden is overleden. Door omstandigheden is Bever dit nooit te weten gekomen en hij besluit om contact op te nemen met zijn toenmalige vriendin, die nu in Amerika woont. Het verhaal in Bonita Avenue wordt beurtelings verteld vanuit de gezichtspunten van Aaron Bever, zijn vriendin Joni Sigerius en haar vader Siem Sigerius. Daarbij wordt er continu heen en weer gesprongen in de tijd. De vuurwerkramp in Enschede wordt behandeld en welke gevolgen deze voor de familie Sigerius had. In 2008 lezen we hoe het Joni vergaat in Amerika en hoe zij omgaat met Aaron die weer contact met haar opneemt. Het dikke boek leest gemakkelijk weg en dat komt behalve door de spannende gebeurtenissen ook door de prettig leesbare schrijfstijl van Buwalda. Bonita Avenue geeft niet de indruk dat er passages geschrapt hadden kunnen worden. De vragen die na het lezen overblijven, mag de lezer zelf beantwoorden. Bijvoorbeeld of de titel wel echt de lading dekt. Of dat Bonita Avenue moet worden gerekend tot de literatuur of tot de thrillers. Of beide."
"0","Erg teleurstellend boek, met een hoog psychologie-van-de-koude-grond gehalte (auteur heeft niet toevallig een psychologiestudie bij de LOI gedaan over verdringing?). Alle mogelijke daders liggen er zo dik bovenop dat direct duidelijk is dat ze het niet hebben gedaan (met als absolute dieptepunt de verse molshopen in de tuin van de concierge). Veel herhaling van zetten ook, weinig ontwikkeling in het verhaal, of karakters. Kortom, tien keer niks wat mij betreft en vergelijkingen met Nicci French zijn absoluut niet gerechtvaardigd."
"1","Het lezen van Stad in brand, de debuutroman van de Amerikaanse schrijver Garth Risk Hallberg (1978), kost aardig wat tijd en vergt daarnaast flink wat aandacht van de lezer. Het boek telt namelijk maar liefst 1056 pagina’s en is tot de nok gevuld met kleurrijke personages wiens levenspaden elkaar, soms op onverwachte momenten, kruisen. In 2014 verkocht Hallberg de rechten voor zijn eerste roman voor maar liefst 2 miljoen dollar aan de Amerikaanse uitgeverij Knopf en in oktober van dit jaar verscheen de Nederlandse vertaling. Maakt Hallberg de hooggespannen verwachtingen waar met deze pil? Voor het grootste gedeelte wel.  In feite is Stad in brand een thriller, een whodunnit. Het boek voert de lezer naar het New York van de jaren ’70 en opent met een schietpartij in Central Park op Oudjaarsavond 1976 waar een tienermeisje genaamd Sam Ciccario het slachtoffer van is. In de daaropvolgende pagina’s introduceert Hallberg op overtuigende wijze stuk voor stuk zijn interessante personages, die allemaal op een of andere manier met elkaar verbonden blijken te zijn. Een half jaar na de schietpartij in Central Park, tijdens een grote stroomstoring die heel New York in het duister hult, komen de verschillende verhaallijnen samen. Een kleine greep uit Hallbergs personages: Charlie (een tiener die heimelijk verliefd is op Sam), William en Regan Hamilton-Sweeney (erfgenamen van een van de rijkste families van New York), Nicky Chaos (een onsympathieke maar idealistische punker) en Mercer Goodman (docent aan een meisjesschool in Brooklyn). Hallberg is een waarachtig goede schrijver die met zijn vloeiende proza (chapeau voor de Nederlandse vertalers Harm Damsma en Niek Miedema!) deze personages tot leven doet komen: je houdt van ze, je haat ze, je hoopt het beste voor ze.  New York is een personage an sich in Stad in brand. Hallberg weet het chaotische en gevaarlijke New York van de jaren ‘70, dat destijds op de rand van de economische afgrond balanceerde, op zo’n overtuigende manier te schetsen dat je zou denken dat hij er zelf is opgegroeid (dat is hij niet). De stad vormt een onheilspellend decor van leegstaande, vervallen panden, brandende huizen en verlaten straten gevuld met een explosieve mengeling van drugsgebruikers, immigranten, zakenmannen, kunstenaars en punkers.  Stad in Brand is ontegenzeggelijk een grootse roman: groots in zijn opzet (Hallberg begon met het schrijfproces in 2008) en groots in zijn uitvoering. Had Stad in Brand korter gekund, wellicht een paar honderd bladzijden? Ja, dat toch wel. Dat is jammer en doet af aan het geheel. Wat boeken betreft, is dik immers niet altijd beter. Sommige karakterschetsen worden te breed uitgesponnen, sommige passages voegen te weinig toe aan het plot en sommige gedachtenspinsels had Hallberg volledig achterwege kunnen laten. Het maakt de laatste paar honderd bladzijden soms moeizaam om door te komen. Toch is Stad in brand een boek dat je volledig omsluit en dat je met je meedraagt (wat overigens fysiek nog best een zware klus is) totdat je het uit hebt én daarna."
"0","Op het internet las ik allemaal hele positieve reacties op dit boek. Ik had er daarom ook heel wat van verwacht. Misschien komt het omdat ik geen hippe dertiger ben maar ik vond dit boek helemaal niks. Veel Popie Jopie taalgebruik en ik vond het ook een vervelende stijl om te lezen."
"1","In Groen leven doet je goed toont de auteur van dit boek; Anna Maria van den Berg, hoe je de natuur als inspiratiebron kunt gebruiken. “Wil jij je ook gelukkiger en energieker voelen? ga dan groener leven!” aldus Anna Maria. Anna Maria werkt sinds 2010 als freelancer op het gebied van natuur, voeding en gezondheid. Haar wens; mens en natuur dichter bij elkaar brengen. Met dit boek hoopt ze dan ook mensen te inspireren om elk seizoen meer contact met de natuur te maken.  Natuurlijk weten we diep vanbinnen allemaal wel dat een natuurlijk ritme ons goed doet, maar hoe bewust gaan we hier mee om? Het boek Groen leven doet je goed helpt je hier serieus mee aan de slag te gaan. Het staat vol nuttige wetenswaardigheden, leest prettig en komt nergens betuttelend over. Alles wat maar enigszins met de natuur te maken heeft komt uitgebreid aan bod. De seizoenen worden uitvoerig doorgenomen en de auteur zet duidelijk alle voordelen van een leven dichterbij (en met) de natuur in beeld. De groene illustraties en deels groen gekleurde teksten passen goed bij het onderwerp en komen de sfeer zeker ten goede.  Om je meer verbonden te voelen met je natuurlijke omgeving hoef Je niet direct geitenwollensokken aan te trekken en vegetariër te worden (mag natuurlijk wel), maar het blijkt volgens Anna Maria vooral te gaan om het vinden van je persoonlijke natuurlijke ritme. Al lezende ontdek je wat voor jou de voordelen zijn als je werkelijk contact met de natuur maakt en dit dagelijks weet toe te passen. Het boek nodigt uit om er met regelmaat in te bladeren en zo stap voor stap bewuster te worden van je persoonlijke kracht en je relatie met de natuur. Een groenrijke inspiratiebron vol praktische inzichten!"
"0","Op de cover van ‘De sparkle’ staat: ‘Ontdek de details die het verschil maken en word de beste versie van jezelf’. Een quote op de voorkant van een boek vind ik altijd een beetje tricky. De quote moet er natuurlijk voor zorgen dat mensen het boek gaan kopen (en lezen), maar je moet als schrijver ook de verwachtingen die zo’n quote oproept waarmaken.  Ik miste wat in ‘De sparkle’. Ik miste de lezer in het boek. Misschien komt het omdat ik vlak hiervoor ‘Steeds beter‘ heb gelezen en daar veel geleerd heb over het veranderen van gewoontes. Ik vond ‘De sparkle’ een iets zwakkere versie van ‘Steeds beter’. Het bevat (soms te)veel onderzoek en verhalen over succesvolle mensen.  In het begin leer je Sietse kennen, hij schrijft over zijn eigen succesverhaal en vult het boek met verhalen over andere succesvolle mensen. Totaal logisch om een punt te maken, maar naarmate het boek vorderde voelde ik me bijna een mislukkeling. Ik ben niet succesvol op de manier zoals vele mensen in het boek succesvol zijn, maar aan het eind van het boek vertelt Sietse dat succesvol voor iedereen anders is. Dat is helemaal waar, maar dat gevoel kreeg ik niet in het boek zelf.  Doordat er zoveel onderzoeken en succesverhalen in het boek staan, las het meer als een wetenschappelijk boek en miste ik de handvaten om echt een betere versie van mijzelf te worden. Daarin vond ik ‘Steeds beter’ toch beter.  Vrij in het begin staat de vraag: ‘Wat was in jouw leven het ultieme sparkle-moment?’ en daar begon het voor mij eigenlijk al mee. Ja, ik heb (heel cheesy) de liefde van mijn leven ontmoet en dat was wel een sparkle-moment, maar verder.. Nee, geen echte momenten die ik kan herkennen, wel kleine dingen en momenten (die niet altijd mijn beslissingen waren) die hebben geleid tot waar ik nu ben. Heb ik mijn sparkle dan nog niet gevonden? Ik raakte in de war en onzeker van deze vraag. Moet ik mijn sparkle op de een of andere manier ontdekken en hoe dan? Dat had ik verwacht van het boek en dat komt wat mij betreft niet echt naar voren. Het gaat meer over het butterfly effect – een (kleine) beslissing kan grote gevolgen hebben.  Ben je op zoek naar een selfhelpbook, dan is dit niet het boek voor jou. Ben je geinteresseerd in het butterfly effect, dan is dit misschien wel jouw boek. Voor mij voelde het te diepgaand en ik miste de handvaten die ik kan gebruiken om een betere versie van mezelf te worden."
"1","Na een lange tijd van oorlog is er nu en tijd van voorzichtige vrede op het eiland Grace Loray. Het bestuur van Grace Loray en de gezanten van de voormalige onderdrukker Agrid zijn bezig met vredesonderhandelingen. Maar als tijdens een van de vredesbesprekingen een belangrijke diplomaat van Agrid verdwijnt, komt de vrede in gevaar. De piraten, die veel op het eiland te vinden zijn, worden beschuldigd van dwarsbomen van de vrede. Lu, de dochter van belangrijke raadsleden van Grace Loray, sluit een verbond met de piraat Vex om erachter te komen wie de diplomaat werkelijk heeft ontvoert. Prins Benat van Agrid krijgt ondertussen een eigen missie: hij moet van zijn vader zich verdiepen in magie om zo een geneesmiddel te vinden voor een vreselijke ziekte. Magie is echter al heel lang verboden en als de verkeerde mensen hem betrappen is ook hij niet veilig van de brandstapel.  These Rebel Waves is geschreven door YA auteur Sara Raasch. Eerder schreef ze de ‘Snow like Ashes’ trilogie, die ik met veel plezier heb gelezen. Deze nieuwe trilogie speelt zich af in een nieuwe wereld en met compleet nieuwe personages. Wat me vooral aantrok was iets waar ik niet vaak overlees: piraten!  ‘Fight!’ Vex cried behind her. ‘They’ll destroy you!’ But she knew the truth. ‘I’ve been destroyed for years.’  Lu is stoer en weet zichzelf prima te redden. Je komt steeds meer over haar te weten en wat voor jeugd ze heeft gehad. Ze is ingezet als kinderspion en heeft daardoor geen fijne jeugd gehad.  Haar vader heeft haar gepusht om gevaarlijke dingen te doen om daarmee de oorlog te winnen, en die acties hebben sporen achtergelaten. Lu blijft zich echter inzetten voor het eiland Grace Loray en is een trotse inwoner.  Vex is een tegenpool van Lu. Hij heeft een nonchalante houding, is zelfverzekerd en maakt continu grapjes. Toch ontwikkelt hij zichzelf ook, uiteindelijk neemt hij meer verantwoordelijkheid. Zijn interactie met Lu vond ik een van de leukste aspecten van het verhaal:  ‘Should we talk or escape?’ she said. ‘At this point, I almost do not care.’ Vex waved her on. ‘Fine, Princesa. You won’t hear another word from me.’ ‘I doubt that.’ ‘Ah, see? We know each other so well already.’  Over Ben kom je eigenlijk het minste te weten. Vooral zijn worsteling met magie blijft een belangrijk onderwerp in zijn verhaallijn. Ook zijn relatie met zijn bewaker Jakes komt aan bod. In dit boek zit veel diversiteit en dat is mooi.  De schrijfstijl van Sara Raasch is redelijk simpel, ze gebruikt geen moeilijke woorden en ze is erg goed in leuke dialogen schrijven. Het boek las dan ook heel snel en gemakkelijk. In het verhaal zaten nog een aantal leuke verrassingen die ik niet zag aankomen, maar wel goed in het verhaal passen.  These Rebel Waves is een leuke YA, geschikt voor de fans van de ‘Red Queen’ serie van Victoria Aveyard of ‘Grisha’ trilogie van Leigh Bardugo. Het verhaal zit vol met actie, liefde en magie en weet te verrassen. De personages blijven je bij en ik kan niet wachten om te lezen hoe het met Lu, Vex en Ben gaat in het tweede deel van de reeks: These Divided Shores."
"0","Helaas... dit was niet helemaal mijn ding. Sarah, het hoofdpersonage vond ik naïef, oppervlakkig, zonder ruggengraat. Ik stoorde me hier echt aan en kon hierdoor geen sympathie voelen voor het personage... Hierdoor vond ik de eerste 100 bladzijden echt niet goed. Gelukkig leest het boek als een trein. Al snel kwam er toch iets meer actie en spanning in het verhaal waardoor ik mijn ergernis over 'naïeve Sarah' een beetje kon vergeten. Een beetje, want de verhaallijn is zeer voorspelbaar, waardoor je nooit echt sterk verrast wordt... Spijtig, want ik zou graag wat meer van Vlaamse schrijvers lezen, maar lijk er niet in te slagen een match te vinden..."
"1","Het konijn Lucy heeft een mooie hoge hoed. Lucy is niet zomaar een konijn, maar een goochelkonijn! En de hoed is niet zomaar een hoed, maar een toverhoed! Wat kan Lucy allemaal voor moois uit haar toverhoed goochelen? Als een ware artiest tovert Lucy van alles uit de hoge hoed.  Wat komt er uit de hoed? is een vrolijk prentenboek dat is geschreven en getekend door Satoshi Kitamura. Lucy het konijn is een groot wit konijn dat van alles toveren kan. Op de voorkant van het prentenboek word je gelijk al verrast met een leuk effect. De achtergrond van de voorkant is mat, waardoor de glimmende, stickerachtige illustratie van konijn Lucy er lekker uitspringt. Dit geeft een mooi en opvallend resultaat op de kaft van het boek. De illustraties in het boek zijn simpel en daarom zeer geschikt en leuk voor jonge kinderen. In eerste instantie vullen de tekeningen nog niet de hele pagina, maar Lucy goochelt langzaam steeds meer uit de hoge hoed, waardoor aan het eind van het boek de bladzijden goed gevuld zijn en er van alles te ontdekken valt. De teksten bij de illustraties zijn kort, en staan in een duidelijk en groot lettertype bij de tekeningen, zodat deze goed te lezen zijn.  Dit prentenboek is uitgegeven door Uitgeverij De Vier Windstreken en is grappig voor nieuwsgierige kinderen. Want wat kan Lucy allemaal uit de hoge hoed goochelen. Soms zie je al een klein stukje van wat er in de hoed zit, je kunt dan raden en op de volgende bladzijde kijken of je het goed geraden hebt. Zo kun je samen met je kind een leuk raadspelletje doen aan de hand van dit boek. Kinderen kunnen zo vormen leren kennen. Door het raden en de nieuwsgierigheid naar wat er allemaal in de hoed zit zul je door het verhaal heen vliegen en voor je het weet is het verhaal helaas uit. De tekeningen bevatten ook grapjes, waardoor je heerlijk kunt lachen om wat er allemaal gebeurt.  Wat komt er uit de hoed? is een vrolijk prentenboek over dieren en goochelen. Ik geef het boek 4 sterren.  @In de Boekenkast"
"0","Johannes, ondanks zijn westerse voornaam is hij een dubbelbloed. Geboren in Suriname en opgevoed in Nederland. Na vele jaren reist hij opnieuw af naar Suriname. De acht dagen in zijn boek zijn opgesplitst in verschillende korte hoofdstukken met flashbacks. Hij laat hij ons kennismaken met zijn twee culturen. Paramaribo en Dordrecht zijn de rode lijnen. De schrijver beschrijft alles met goede bedoelingen, maar als lezer blijf je toch op je honger zitten. Wat bedoelt hij nu. Het is luchthartig geschreven, maar achteraf blijft het gevoel van: wat heb ik eraan gehad. Een meerwaarde is het volgens mij niet, maar ik kan verkeerd zijn."
"1","In dit ontluisterende boek legt Joris Luyendijk genadeloos de rol -en vooral het tekort- van de media bloot. In een vlot leesbare en persoonlijke stijl beschrijft hij hoe het kan dat de media er niet in slaagt een waarheidsgetrouw beeld te schetsen van de wereld, met name het Midden Oosten, de regio waar Luyendijk 5 jaar als correspondent werkte. Volgens Luyendijk komt dat enerzijds doordat de media om tal van redenen zelf niet goed functioneren, anderzijds komt het doordat ze zich in de luren laten leggen door manipulatieve partijen, zoals Israël en Amerika, die beide het bespelen van de media tot in de puntjes beheersen. Het leidt tot een harde conclusie: Luyendijk constateert dat de kloof tussen West en Oost dieper wordt, niet omdat de mensen nu zo anders zijn, maar omdat “…we een radicaal ander beeld van de wereld krijgen voorgeschoteld”. Een absolute aanrader!"
"0","Een bekend gegeven: in een afgesloten, godvrezend boerenland komt een buitenlandse familie wonen. De bewoners, incluis de kinderen, keren zich massief tegen deze vreemde mensen met andere gewoonten, een ander geloof, andere ideeën. Maar stilistisch zeer bijzonder en eigenzinnig geschreven: hakkelende zinnen zonder werkwoordsvorm en de verteller, het tienermeisje Betje, spreekt voortdurend in de je-vorm waardoor ze haar omgeving en ook zichzelf op een afstand bekijkt. Ze wil ook steeds minder met het boerendorp met zijn dogmatisch christelijke geloof te maken te maken te hebben. Ze droomt van de grote stad, een vrijere moraal, een studie sterrenkunde. Maar ze krijgt voor die stap buiten het dorp niet de ruimte, noch van haar ouders, noch van de plaatselijke dominee. Keerpunt en sleutelmoment in de roman is de plotselinge dood van haar vriendje die wel met de buitenlandse bewoners optrok waardoor ook Betje met hen in contact kwam. Na zijn dood laat ze zich steeds meer opsluiten in de eigen ‘blanke’ vriendenkring en de xenofobe moraal van het boerendorp. En de tieners van het dorp, ook Betje, gaan over tot een radicale daad om het kwaad in het dorp uit te roeien. Een dramatische ontknoping. Maar die komt in het boek zo laat en zo onverwacht en zo heftig dat die ongeloofwaardig is. De roman lijdt daardoor aan een gebrek aan psychologische diepgang."
"1","De 12-jarige Melle krijgt straf. Daar heeft hij hoogstpersoonlijk voor gezorgd en wel hierom: zijn leven is oninteressant, niemand heeft aandacht voor hem, dus waarom niet wat in de kijker lopen? Melle verpest dan ook expres een schoolopdracht door op een formulier allerlei onzin in te vullen. Vervolgens draagt de leerkracht geschiedenis hem op om een stamboom van zijn familie te maken die drie generaties terug in de tijd gaat. Van zijn vader, een door Napoleon geobsedeerde advocaat, moet hij niet veel hulp verwachten. Die heeft het te druk met de voorbereidingen voor de 200ste verjaardag van de Slag bij Waterloo. Melle tilt echter niet al te zwaar aan de straf. Hij heeft grotere zorgen: meisjes.      Hoe Napoleon zijn verjaardag vierde begint echter niet bij Melle. Op de eerste bladzijden maakt de lezer kennis met de Wolfman, een oud-stuurman van een veerboot op de Wadden. Auteur Danny De Vos verweeft de zoektocht van Melle naar informatie over zijn overgrootvader aan moederskant, OG nummer 5, met het verhaal van deze strandjutter. De Wolfman heeft een obsessie voor de Lutine, een gezonken koopvaardijschip met mogelijk een grote schat aan boord. Twee verhalen die op het eerste zicht weinig met elkaar te maken hebben, worden na verloop van tijd netjes met elkaar verweven.    Wie een saai geschiedenisverhaal verwacht, kaatst hier dan ook de bal mis. De Vos heeft een vlotte pen en beschikt over het nodige inlevingsvermogen in het leven van een tienerjongetje. De gedeelten over de Wolfman geven het verhaal de nodige spanning en wat mysterie, terwijl het verhaal van Melle vol humor zit en vooral luchtig blijft. Dit boek zit bovendien vol met personages die de doelgroep, 11 jaar en ouder, wel kunnen boeien. Zo zijn er het rebelse buurmeisje Eva, de hulpvaardige, maar toch ook ietwat brutale Yo en de drukbezette vader van Melle die door iedereen Napoleon genoemd wordt.  Het tempo in het boek wordt mede opgebouwd door de schrijfstijl van de auteur. Korte en gebalde zinnen. Hier en daar had de auteur iets langer van stof mogen zijn. Soms heeft de trein wat te veel vaart. Dat maakt het lezen onderhoudend, maar ook erg intensief.    Op vlak van vormgeving had er meer uniformiteit mogen zijn. Voor de twee verhaallijnen wordt een apart lettertype gebruikt. Dat maakt dat de lezer zonder er eigenlijk bij na te denken meteen kan zien wie er aan het woord is. Prima, maar daarnaast worden er nog enkele andere lettertypes, vetgedrukte tekst, cursieve tekst, en het occasionele kadertje in de strijd geworpen. Zo erg moet de lezer nu ook weer niet bij de hand genomen worden. Overdaad schaadt wel degelijk.    Danny De Vos (°1967) schreef met Hoe Napoleon zijn verjaardag vierde zijn eerste jeugdroman. Hoewel hij als kind reeds gebeten werd door de schrijfmicrobe, liet hij de lezers toch enkele decennia wachten op dit debuut. Gelukkig is hij niet van plan om een grote pauze in te lassen en werkt hij op dit moment aan een volgend verhaal. Leuk om te weten is dat Danny als jonge tiener geschiedenisles kreeg van Frank Pollet, ook geen onbekende in jeugdboekenland."
"0","Een raar kort verhaal. Snap niet waar het naar toe ging. Clou gemist? In het begin ging het nog wel, maar daarna werd het wazig. Totdat hij in het ziekenhuis was, maar daarna...... Ik ben een echte fan van Karin Slaughter, maar dit boek wil ik snel vergeten."
"1","Verhaal Het is voorjaarvakantie als de politie een inval doet bij Anna en haar gezin. Haar oudste zoon, de 19-jarige Dex, wordt verdacht van verkrachting van een minderjarig meisje. Anna kan en wil niet geloven dat haar zoon zich schuldig heeft gemaakt aan verkrachting. Ze staat volledig achter hem en vanuit haar oogpunt wordt het verhaal verteld vanaf het moment dat Dex wordt meegenomen naar het politiebureau voor verhoor tot en met de uiteindelijke uitspraak door de rechter. Conclusie Met ‘Geen kind meer’ debuteert Esther Boek (1967) als schrijfster. Schrijven is altijd al een passie van haar geweest, maar na een heel heftige gebeurtenis in haar privéleven is ze begonnen met het schrijven van dit boek. ‘Geen kind meer’ is gebaseerd op deze heftige gebeurtenis. Haar zoon is verdacht geweest van verkrachting en dit vormt de basis voor haar debuutboek. Wat direct opvalt in het boek is hoe goed Esther Boek de emoties op papier weet te krijgen. Vanaf het begin weet ze de gemoedstoestand van Anna dusdanig op papier vast te leggen dat je als lezer de woede en wanhoop als het ware door jezelf heen voelt lopen. Door deze woede en wanhoop rijst ook meteen de vraag of de gebeurtenissen rondom het meenemen van Dex naar het politiebureau aangedikt zijn. Het komt namelijk redelijk ongeloofwaardig over dat bij alleen een verdenking de politie direct met twintig man het huis inneemt om sporen veilig te gaan stellen. Alsof er al vanuit gegaan wordt dat Dex dader is i.p.v. verdachte. Vanuit Anna’s oogpunt is dat precies wat er gebeurt. Haar zoon is al veroordeeld voordat er ook maar een onderzoek heeft plaatsgevonden. Deze visie en bijbehorende houding laat de schrijfster haar gedurende het hele verhaal ook uitdragen. Hierdoor ontstaat er een vrij eenzijdig en gekleurd beeld. Ze probeert dit wel te breken door ook andere hoofdrolspelers aan het woord te laten. Dit doet ze door met flashbacks te werken en dan de vermeende slachtoffers, en de moeder van een van de meisjes aan het woord te laten. Door deze flashbacks te combineren met haar persoonlijke verhaal ontstaat er uiteindelijk een totaal plaatje van de gebeurtenissen. Een verhaal dat aangrijpend is, maar ook twijfel oproept of het niet op bepaalde punten is aangedikt voor het schrijven van een psychologische thriller. Vooral de houding van de politie in dit verhaal roept bij mij twijfels op. Het beeld van de onpartijdige wethandhavers wordt hier totaal onderuitgehaald. Als deze gebeurtenissen niet zijn aangedikt en ook daadwerkelijk door haar en haar gezin zo zijn meegemaakt, dan krijg ik daar behoorlijk de kriebels van. De geschetste gebeurtenissen druisen zo in tegen mijn beeld van een rechtvaardige behandeling van verdachten, dat ik alleen maar kan hopen dat voor het schrijven van dit verhaal de beschreven situaties behoorlijk zijn aangedikt. In elk geval is haar schrijfstijl pakkend, want de hele gang van zaken roept diverse emoties op tijdens het lezen van het boek. Van ongeloof tot afschuw, en van medelijden tot meeleven. Toch knaagt het dat de kant van Dex nauwelijks belicht wordt. Zijn vermeende slachtoffers krijgen een stem in het verhaal, maar Dex’ stem wordt niet gehoord. Alles gaat door de ogen van zijn moeder, Anna. Of dit een bewuste keuze is om te onderstrepen dat hij vanaf het begin als dader wordt weggezet i.p.v. verdachte is niet duidelijk. In het eerste geval is het een gemis in het geheel. In het tweede geval is het een sterke uiting van ongenoegen over de loop der gebeurtenissen. Beoordeling Esther Boek heeft met ‘Geen kind meer’ een aangrijpend boek geschreven. Emoties worden sterk neergezet, maar de personages zelf blijven oppervlakkig. Gedurende het boek heb je als lezer het idee dat emotieverwerking de drijfveer is geweest voor het schrijven van het boek. Hierdoor voelt het eenzijdig en gekleurd aan. Ook rijzen er twijfels over de geloofwaardigheid van het proces en met name de rol van de politie. Deze voelt erg aangedikt en uitvergroot aan. Het eindresultaat is een aangrijpend boek, dat door de pakkende schrijfstijl van de auteur zeker binnenkomt. ‘Geen kind meer’ krijgt van mij 3,5*."
"0","Ik heb het boek afgelopen winter gelezen, in een periode dat ik hele dagen thuiszat. Het heeft mij een maand gekost om het uit te krijgen, want ik moest en zou hem uitlezen, ik wilde persé weten waarom iedereen er zo lyrisch over was. Ik heb ""het"" niet gevonden, ik vond er geen klap aan. De laatste 100 bladzijden, die waren spannend, maar verder, zonde van mijn tijd geweest..."
"1","Geschenkboekjes zijn kort, maar niet altijd krachtig. Een deugdelijke plot met veel twist and turns in weinig pagina's inpassen, is nu eenmaal een kunst op zich. Een kunst die auteurs als James Ellroy, Rinus Ferdinandusse, Nicci French, Tomas Ross en Henning Mankell vrij goed verstaan. Zij schreven allen het geschenkboekje voor Juni Maand van het Spannende Boek. In 2008 viel de beurt aan Karin Slaughter. Haar thriller Onbegrepen  telt 95 pagina's. Niet alleen kort, maar afgaande op de flaptekst ook krachtig.  De titel Onbegrepen (Martin Misunderstood) had niet doeltreffender kunnen zijn. Hoofdpersonage Martin Reed is een uitgesproken zwart schaap. De hoofdboekhouder bij een bedrijf voor toiletbenodigdheden is omringd door collega's die hij sinds schooltijd kent en voor wie hij voor altijd een pispaal is. Snavel noemen ze hem, vanwege zijn buitensporig grote neus. Niemand luistert naar hem. Alle vervelende klusjes mag hijzelf opknappen en ondertussen is hij het slachtoffer van extreme pesterijen. Martin woont nog bij zijn moeder met wie hij totaal niet door één deur kan. Hij fantaseert geregeld over de dood van zijn kettingrokende moeder, terwijl zij geen enkel begrip kan opbrengen voor het passieve gedrag van haar zoon. Op een dag krijgt zijn onbeduidende leven in negatieve zin glans. Hij wordt verdacht van de brute moord op een collega. Dat zich bloed van het slachtoffer op het spatbord van zijn auto bevindt, spreekt niet bepaald in zijn voordeel. Als een tweede collega dood wordt aangetroffen komt Martin nog verder in de verdrukking. De zinderende ontknoping die volgt is er een die alleen Slaughter had kunnen bedenken.  Onbegrepen  vergelijken met Slaughters bestsellers Nachtschade, Triptiek  of Onaantastbaar is zinloos. Hiervoor wordt de auteur met een geschenkboekje te weinig ruimte geboden. Wie hoopt op Slaughters gebruikelijke speurneus Sara Linton komt eveneens bedrogen uit. Toch staat hier veel tegenover. Protagonist Martin Reed is vanuit meerdere gezichtspunten een figuur van wie de lezer zal smullen. Met veel zwarte humor wordt een personage neergezet dat vanwege zijn extreme introvertheid onderaan de maatschappelijke ladder staat. Gevolg is dat letterlijk ieder ander personage in Onbegrepen  een tegenspeler is van Martin Reed. Zowel op hilarische als walgelijke manier moet hij de klappen incasseren. Ondertussen draaien zijn zwaarmoedige hersencellen op volle toeren. Dit alles op Roald Dahl-achtige wijze verpakt.  Slaughter heeft in Onbegrepen  gekozen voor het extreme. De schrikaanjagende weg die nodig is om van een onbeduidend persoon een zeer beduidend persoon te maken is er één van. Vrouwen die op foute mannen à la Ted Bundy vallen, komt op een mooie tweede plaats. Het zijn thema's waarmee ze de lezer niet alleen probeert te vermaken maar ook wil wakker schudden. Dit heeft ze meer dan voortreffelijk gedaan. De weinige pagina's hebben veel beroering en ontroering te bieden. Precies wat je van een Koningin van de suspense mag verwachten."
"0","Na 55 blz heb ik het boek voorgoed gesloten. Het kon mij absoluut niet boeien. Ik vind het erg verwarrend geschreven en een zweverig thema. Heb wel eens een beter boek van Rita Spijker gelezen."
"1","Een behoorlijk romantisch liefdesverhaal tussen de bijna veertiger Tsukiko en haar vroegere leraar ontvouwt zich, nadat ze elkaar bij toeval in een bar getroffen hebben. Grappig genoeg niet in een cliche-romantische omgeving, maar vooral in een obscure kroeg, waar rijkelijk sake en bier ingenomen wordt door beiden. Of ze wagen een tripje aan paddenstoelen. Maar het is geen cult of hippie-roman, het lijkt erop of dit soort levensinvulling in Japan de gewoonste zaak van de wereld is. Wat Tsukiko voor werk doet wordt nooit duidelijk, wel dat ze daar weinig bevrediging in vindt. De toonzetting van het verhaal is desolaat en teder tegelijk, met soms een surrealistisch uitstapje a la Murakami."
"0","Een merkwaardig en beklemmend boek waar ik me echt doorheen moest 'worstelen'. Geen aanrader voor als je zin hebt in wat 'luchtigs'."
"1","Een aangrijpend en liefdevol geschreven boek door Hugo Borst over zijn moeder Joke Borst die Alzheimer heeft.Leest vlot ondanks dat het toch een zwaar onderwerp is.Heel herkenbaar voor mensen die er ook mee te maken hebben,een verhaal met een lach en een traan.Aanrader!"
"0","380 Pagina's roddel over de familie Trump, de 3 vrouwen van Donald Trump, zijn vijf kinderen, zijn imperium en zijn gooi naar het presidentschap en zijn onverwachte overwinning. Er zijn geen referenties in dit boek, geen bronverwijzing, het is allemaal van horen zeggen of van vrienden van school van de kinderen of zakenrelaties of iedereen die een graantje wil meepikken. Na lezing van dit boek verbaas ik me nog meer dat Donald Trump president is kunnen worden. Hij is zo narcistisch, alles draait om hem. Hij heeft vijf kinderen bij drie vrouwen en heeft nooit ook maar een luier ververst, hij was er gewoon nooit. Ivanka Trump, zijn oudste dochter is een kopie van hem en het zou me niet verbazen moest ze ooit zelf een gooi naar het presidentschap doen. De belangenverstrengeling tussen alle bedrijven en maatschappijen en het presidentschap is onbegrijpelijk, voor de buitenwereld lijkt het misschien alsof ze alles afgestoten hebben of in handen hebben gegeven, maar feit blijft wel dat ze nog een vinger in de pap hebben. Hoe Ivanka en haar man Jared Kuschner zich in het witte huis gewrongen hebben is ook niet normaal, zo'n favoritisme is niet normaal.  Waarom heb ik dit boek gelezen? Goede vraag, ik hoopte iets te leren over de kinderen, hoe ze omgaan met zo'n vader en voor zover ik dat begrepen heb, hebben ze een enorme arbeidsethiek meegekregen, ze moeten hard werken. Maar emotioneel hebben ze toch allemaal behalve misschien Ivanka de nodige problemen gehad, veroorzaakt door de roddelbladen na de scheiding van eerst Ivana en daarna Marla. Dat heeft zijn sporen nagelaten. Hoe het Melania zal vergaan is nog maar de vraag. Ze wilde eerst niet in het witte huis gaan wonen en is vooral bezorgd om Barron, de jongste. Een soapserie is er niets bij."
"1","Ik kan nu welzaken op gaan dreunen over het boek, maar als je de reactie van Sini (zie hieronder) ziet lijkt me dat uitvoerig genoeg en in ieder geval beter dan hoe ik het zou verwoorden.  Mijn beleving: In het begin had ik moeite om mijn concentratie vast te houden,en kon het me niet op en top boeien ik miste wat levendigheid, toen die kwam in de vorm van een absurde moord, kwam het voorgaande ook tot leven in het verhaal, waarin merkwaardig genoeg de schrijver zelf ook een belangrijke rol in speelt.  Even laten bezinken en kort resumerend kan ik nu zeggen dat ik het een heel bijzonder en ook heel goed boek vind."
"0","Ik heb een aantal jaren de verhalen van Tweed gelezen, maar zo langzamerhand vind ik dat deze schrijver zich wel heel vaak kopieert. Het is steeds een internationale crisis met een grote crimineel. Spectaculare achtervolgingen op het water, of in de bergen met miraculeuze ontsnappingen op het eind. Kortom 1 is leuk, de tweede is aardig en vanaf nr. 3 is het herhaling wat de klok slaat. Lees dan liever ken Follet, met wel steeds vernieuwende thema's."
"1","Het verhaal van Eddy flitst je terug naar de tijd toen je zelf niet wist welke kant je leven op ging en je die onzekerheid weg stak onder een air van onverschilligheid en onbezorgdheid. Een boeiend, vlot geschreven coming of age verhaal dat ik alvast in 1 ruk uit las en zeker nog opnieuw zal lezen!"
"0","Dit boek is aangenaam leesvoer voor wie van wielersport houdt. De columns staan vol historische feiten en fietsbelevenissen van de schrijver zelf. Soms nogal van de hak op de tak..."
"1","Een boek met een prachtige cover, die mij heel erg aanspreekt. Vrij uitzicht is een boek met een spannend plot in een prachtig omschreven Franse omgeving. De hoofdstukken zijn op een bijzondere manier ingedeeld. Niet te lang. Met een vlotte schrijfstijl. Het begin van het boek werd door mij gedurende het boek een paar keer opnieuw gelezen. Hierin zocht ik aanwijzingen naar antwoorden op de vragen die je je als lezers steeds meer krijgt. Heel boeiend opgebouwd. Ik kon dan ook niet meer stoppen met lezen. Anya Niewierra heeft een heel mooi debuut geschreven en ik verheug mij op haar volgende boek."
"0","Naar mijn mening is dit boek niet echt top, ik vind het eerder een verwarrend verhaal wat het moeilijk maakt om te lezen."
"1","‘Om wie je bent’ is het indringende autobiografische verhaal van Aaltje van Zweden. Van Zweden vertelt openhartig over haar leven, haar eigen moeizame jeugd, haar man Jaap, hun kinderen en met name over zoon Benjamin. Benjamin heeft autisme.  Als achttienjarige student ontmoet Van Zweden de liefde van haar leven. Wanneer zij zijn uitnodiging aanvaardt voor een avondje in het Concertgebouw komt haar ‘date’ als jongste concertmeester de trap af lopen. De vonk slaat over en amper een jaar later is Van Zweden getrouwd met … inderdaad, Jaap van Zweden.  “Ik denk terug aan onze ontmoeting, ruim tien jaar eerder, in een Amsterdamse discotheek. Hij laat zijn oog direct op mij vallen. Veel later hoor ik dat hij die avond al tegen de portier had gezegd: Met haar ga ik trouwen. Dat is de moeder van mijn kinderen.”  De carrière van haar man verloopt voorspoedig en samen met hun twee jonge kinderen genieten ze volop van een afwisselend leven. Wanneer Van Zweden voor de derde keer zwanger raakt, voelt zij dat er iets mis is. Benjamin wordt geboren en enkele maanden later volgt de diagnose autisme. Het zijn de confronterende herinneringen uit haar jeugd die Van Zweden de kracht geven om de problemen rond haar jongste zoon het hoofd te bieden. Het is ook juist Benjamin die haar leert het leven te accepteren zoals het is.  “Het feit dat de meeste professionals met wie Ben te maken heeft constant herhalen wat hij allemaal nooit zal kunnen, ontmoedigt me. Ik ga op zoek naar inspirerende geesten die buiten de gebaande paden durven te treden.”  Van Zweden doet haar hele verhaal uit de doeken in ‘Om wie je bent’. De strijd, het verdriet, de angst, de geluksmomenten en de onzekerheden over de toekomst van Benjamin, niets laat zij weg. Die transparante eerlijkheid maakt dat dit boek zó aangrijpt, zó binnenkomt.. Maar het is meer, het zal ook heel veel mensen inzicht geven in wat autisme nu eigenlijk is, wat autisten wel en niet kunnen en hoe waardevol zij kunnen zijn.  “We vinden het belangrijk dat er ook een artiest met autisme optreedt. Dat wordt Pim Avondrood, winnaar van het Songfestival voor mensen met een verstandelijke handicap in 2000. Door hem kan het publiek zien en horen dat iemand met autisme, ondanks of misschien wel dankzij zijn autisme, zijn talent kan ontwikkelen.”  De fraaie schrijfstijl van Van Zweden doet de rest. ‘Om wie je bent’ laat zich lezen als een roman. Kortom, een uiterst waardevol en ontroerend boek!  Over de auteur Aaltje van Zweden-van Buuren (1963) werd geboren op Haïti en groeide op in Nederland. Al jong trouwde ze met dirigent Jaap van Zweden. De geboorte van hun zoon Benjamin met ASS leidde in 1997 tot de oprichting van Stichting Papageno. Van Zweden is de stuwende kracht achter een groot aantal projecten, die deze stichting heeft ontwikkeld en aanbiedt.  Tijdens haar masteropleiding Kunsteducatie aan de Hogeschool voor Kunsten van Amsterdam specialiseerde zij zich in kunsteducatie voor het speciaal onderwijs, in het bijzonder voor leerlingen met ASS. Aaltje van Zweden is in 2012 benoemd tot Ridder in de Oranje Nassau. In november 2016 ontving Van Zweden de prestigieuze Hélène de Montigny-prijs voor haar grote inzet voor autisten.  Uitvoering Uitgever: Ambo|Anthos ISBN 9789026338403 Paperback, 151 pagina’s  Over Hanneke Tinor-Centi Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent. http://ht-c-communicatie.nl/"
"0","Wat een vreselijk boek! Het verhaal zou best wel spannend kunnen zijn, ware het niet dat er zo ongeveer op iedere pagina keiharde seks in moet verschijnen blijkbaar. En dan niet op een subtiele manier, of wellicht nog met enig gevoel beschreven, nee, 'Wham, bam, thank you M'am'. Ruig, sadomasochistisch, zonder fantasie en volledig overdreven. Ik heb het boek niet uitgelezen, de verhaallijn zelf kon me niet overhalen om door deze prut heen te kijken en toch verder te lezen. Nul sterren geven kan niet maar wat mij betreft is 1 ster zelfs teveel."
"1","Ik heb dit boek van Anne West mogen lezen voor de leesclub. Ik geniet van boeken die een goed gevoel geven en aangezien dit boek een feelgood was, had ik er gelijk een goed gevoel bij! Zeker toen ik de mooie kaft zag!  Om te beginnen zet Anne gelijk een wereld neer die vertrouwd is. Het voelt tijdens het lezen alsof je er bent. De schrijfstijl is heerlijk en je vliegt letterlijk door dit boek heen. Het boek wordt beschreven vanuit drie verschillende verhaallijnen (de zussen). Hierdoor krijg je veel inzicht in de onderlinge banden en de verschillende ervaringen. Dit is erg mooi gedaan!  Het verhaal gaat over drie zussen, 1 tuin en 1 groot probleem. Het geld voor het onderhoud van de tuin is op. Nu ligt de keuze bij de zussen, behouden ze de tuin als eerbetoon aan het verleden, of geven ze de tuin op. Deze keuze is niet makkelijk te maken voor de zussen en het feit dat de band van de zussen ook niet ideaal is, maakt het een verassende uitkomst.  Een heerlijke must read!"
"0","In The Unquiet Dead  pikt de auteur het verhaal van Jessie Driver op waar Dead Alone  ophield. Jessie begint heel langzaam het idee te krijgen dat ze iets beter overweg kan met haar collega Mark Ward, maar daar komt al heel snel een einde aan. Er arriveert een nieuwe chef, Carolyn Moore, en Jessie maakt de vergissing deze dame aan te zien voor de opzichtige vriendin van een vrouw, Sarah Klein, die aangifte komt doen van de vermissing van haar zestienjarige dochter. Jessie is er met haar hoofd niet bij, want ze heeft net een jonge vrouw in haar armen zien sterven, die zelfmoord pleegde door onder de metro te springen. En verder heeft ze de avond tevoren gezellig drinkend doorgebracht met haar broer Bill, die een poosje bij haar komt logeren. Het wordt er allemaal niet beter op als het gerucht gaat dat de vermiste tiener te vinden zou zijn in een verlaten badhuis. Zowel Mark als Jessie zijn aanwezig als niet het lichaam van de tiener, maar dat van een volwassen man gevonden wordt. Hij is gemummificeerd. Mark krijgt de ‘eer’ zich bezig te gaan houden met de tiener, en Jessie mag uitzoeken wie de dode man is. Beide zaken blijken gaandeweg het verhaal toch verband met elkaar te houden, maar dat Jessie dit al snel doorheeft, wordt haar niet in dank afgenomen. Integendeel, haar verhouding met Mark verslechterd zodanig dat zij er ernstig over denkt hem aan te klagen. Alsof dat allemaal nog niet genoeg is, duikt ook plotseling P.J. Dean weer op, die zijn hoop op een relatie met Jessie nog niet heeft opgegeven. Carolyn Moore echter vraagt dingen van Jessie die volkomen tegen haar eigen wil en karakter ingaan.  In Dead Alone kwam Jessie Driver naar voren als een sterke vrouw. In The Unquiet Dead  echter zou je haar af en toe wel door elkaar kunnen rammelen. De beledigingen die zij slikt zouden een normaal mens allang door het lint gedreven hebben. Jessie heeft het er dan wel niet gemakkelijk mee, maar op de cruciale momenten slikt ze haar commentaar in en gaat braaf weer aan het werk. De zaak rond de verdwenen tiener en de dode man maken helaas geen indruk. Hoge verwachtingen worden in het begin gewekt, maar beide zaken worden nergens echt spannend of bijzonder en aan het einde zitten er een paar toch wel eigenaardige ontwikkelingen in. Het is net alsof de auteur zelf niet goed wist waar deze verhalen naartoe moesten, en ze daarom een nogal geforceerd verband heeft bedacht. Uit niets is op te maken hoe het geheel verband houdt met elkaar, en de lezer krijgt dus aan het eind van het boek de ‘oplossing’ min of meer kant en klaar voorgeschoteld. In dit verhaal krijgen we iets meer inzicht in de achtergronden van Jessie, maar gek genoeg krijg je daardoor niet meer sympathie voor haar. Bij tijd en wijle wordt het zelfs irritant. Het lijkt of broer Bill in het verhaal geschreven is om een en ander bloot te leggen, maar hijzelf blijft als karakter zo plat als een dubbeltje en zeer voorspelbaar. Een van de weinige personen waarvoor je sympathie zou kunnen krijgen, is de geplaagde beheerder van het verlaten badhuis. Een beetje dun, een beetje rommelig, een beetje teleurtstellend allemaal."
"1","Wraak is het vijfde deel in de thrillerserie van Chelsea Cain, die zich grotendeels afspeelt in Portland, Oregon rond rechercheur Archie Sheridan en seriemoordenares Gretchen Lowell. Rechercheur Archie Sheridan heeft ternauwernood de overstroming in Portland en de gruwelijke moordaanslag overleefd. Het leven lijkt hem eindelijk een beetje toe te lachen. Zijn tegenspeelster Gretchen Lowell zit tot zijn grote opluchting veilig opgeborgen in een psychiatrische inrichting. In het appartementencomplex waar Sheridan woont, is een mooie vrouw komen wonen, die in hem geïnteresseerd lijkt te zijn. En hij is eindelijk afgekickt van zijn medicijnenverslaving. Het geluk is van korte duur omdat er vlak na elkaar twee lichamen worden gevonden, beide met een lelie naast zich. Bij één lichaam is een hart in de borst gekerfd, precies zo'n hart als Lowell ooit in de borst van Sheridan kerfde. Lowell kan dit niet gedaan hebben want zij is immers opgesloten. Sheridan wil hier zeker van zijn en brengt haar een bezoek. Tijdens het bezoek confronteert hij haar met bepaalde feiten uit het interview dat Lowell net daarvoor gaf aan journaliste Susan Ward. Lowell wekt de suggestie meer te weten over de moorden met de lelie en het hart. Aan Sheridan om te bepalen hoe betrouwbaar Lowell deze keer is. Hij heeft niet in de gaten te hebben hoe dichtbij het gevaar loert... De ingewikkelde relatie tussen Sheridan en Lowell maakt van Wraak een hoogst origineel en interessant boek. Zij staan immers elk aan een andere kant van de wet, en hebben tegenovergestelde ideeën over goed en kwaad. Zijn werk is zoeken naar en oppakken van mensen zoals zij. Zij heeft hem zowel geestelijk als lichamelijk gemarteld. Beiden hebben meermalen de gelegenheid gehad om de ander te doden, maar lieten elkaar leven. Er is duidelijk een onverklaarbare, fysieke en geestelijke aantrekkingskracht tussen Sheridan en Lowell. Knap en bewonderenswaardig van Cain dat ze deze gecompliceerde relatie geloofwaardig weet te beschrijven. Zijn relatie met Lowell, zorgt ervoor dat Sheridan geen clichématige rechercheur is: tobberig, gescheiden en geen privéleven. De andere personages en hun onderlinge verhoudingen heeft Cain ook levensecht beschreven. Ze laat bijvoorbeeld zien hoe zich de band ontwikkelt tussen Susan Ward, de journaliste die het maar niet lukt om haar leven op orde te krijgen, en haar moeder Bliss, een echte hippie die zich nergens voor schaamt en nog steeds zonder bh in t-shirts met vage kreten erop rondloopt. De opstandige puber Pearl is op het randje van over-the-top maar blijft net realistisch. De gruwelijke details heeft Chelsea Cain binnen de perken weten te houden, ze zijn wel gruwelijk maar het zijn er gelukkig niet te veel. Dankzij de prettige schrijfstijl van Chelsea Cain leest het boek lekker weg. Wraak doet verlangen naar het zesde deel in deze serie, want de lezer is zeer benieuwd hoe het verder gaat met Sheridan en zijn aantrekkelijke buurvrouw, en wat het lot van Lowell is."
"0","Na het lezen van de preview op Hebban kon ik niet wachten om deel te nemen aan de leesclub van het nieuwe boek van Yrsa Sigurðardóttir genaamd DNA. In het proloog en het eerste hoofdstuk zat zoveel mysterie en spanning dat dat veel belovend was voor de rest van het boek. Helaas bleek ik te grote verwachtingen te hebben van het boek, want de rest van het boek was voor mij een grote teleurstelling. Het verhaal kabbelde zich rustig voort als een rustig bergstroompje. Pas in het laatste hoofdstuk kwam er wat vaart in het verhaal. Dit komt het verhaal ten goede want met veel pijn en moeite lees je het boek uit. De enige hoogtepunten voor mij waren “de moorden”. De manier waarop die gepleegde werden en hoe dat beschreven werd was een hoogtepunt! Daarnaast had ik vooraf niet kunnen bedenken wie de moorden gepleegd zouden hebben dus dat is een punt waarin Yrsa wel heel erg geslaagd is. Gezien dit boek onderdeel is van de serie “Huldar & Freyja” ben ik niet overtuigd of ik het volgende deel ook zal lezen.  Dit boek krijgt van mij twee sterren **. ""Het boek kabbelt zich voort als een rustig bergstroompje"""
"1","Een mooi en goed geschreven boek. Verschillende verhaallijnen die niet helemaal samen komen, maar wel een raakvlak hebben. De personages worden mooi neergezet, zonder dat dit het boek in de weg staat. Wel een paar keer een ""Ja, vast"" momentje, maar niet hinderlijk en de schrijver komt er meer dan mee weg. Bij het sub-verhaal wel het gevoel van ""waar kwam die vandaan en wat is er daarna met ze gebeurd"". Ik kijk zeer uit naar het volgende boek."
"0","Ate de Jong, regisseur en producent van verschillende binnenlands en buitenlands films, maakt zijn thrillerdebuut met De stalen Madonna. Het is dan ook niet vreemd dat het decor van deze thriller bekend terrein is, namelijk Hollywood. Wordt de Jong net zo succesvol als auteur als regisseur?  De stalen Madonna speelt zich voornamelijk af op de set van de film Highway to Hell. Niet geheel toevallig eveneens een film waar Ate de Jong nauw bij betrokken was. Filmproducent Lloyd Bloom is vermoord, waardoor de verzekeringsmaatschappij grof geld moet uitkeren. Leo Berliner is uitverkoren om namens de maatschappij op onderzoek te gaan. Is de moord daadwerkelijk door de maffia gepleegd of zijn er medewerkers rondom de film erbij betrokken? Sinds de dood van zijn vrouw Rebecca verafschuwt Leo de filmwereld. Desondanks neemt hij de klus aan, mede om meer te weten te komen rondom de afschuwelijke moord op Rebecca.  Het voelt vreemd aan om een thriller te lezen die zich afspeelt op een filmset van een daadwerkelijk uitgebrachte film, geproduceerd door de auteur van het boek. Het voelt op de een of andere manier aan als borstklopperij. Dit daargelaten bevat de thriller verschillende schoonheidsfouten. In het boek wordt verwezen naar de strijd tussen Gore en Bush, die plaatsvond rond 2000, terwijl de film in 1992 werd geproduceerd. Het is begrijpelijk dat de schrijver dicht bij zichzelf wil blijven, maar het is erg belangrijk om de feiten goed op orde te hebben.  Naast deze minpunten weet de thriller nooit echt spannend te worden, toch wel het belangrijkste aspect van een thriller. Moord, maffia en wapens domineren het boek, maar nergens weet het te boeien. De Jong dwaalt te vaak af naar randverschijnselen en bijzaken, waardoor je aandacht van de zaak afdwaalt.  Ondanks voorgaand negativisme, weet de Jong wel een aansprekende setting neer te zetten. Zo nu en dan struikel je over de ellenlange zinnen, maar over het algemeen zijn de scènes stilistisch beschreven. Elke scène is extreem gedetailleerd, haast alsof het boek zelf enkel uit filmbeelden bestaat.  Terugkomend op de vraag of de Jong net zo succesvol wordt als auteur? Voorlopig is het antwoord hierop stellig nee. De stalen Madonna bevat te veel afleiding en te weinig spanning om uit te groeien tot een aansprekende thriller."
"1","Ik heb het boek Het laatste ritueel gekocht omdat het verhaal op de achterkant van het boek me erg aansprak. Van de schrijfster Yrsa Sigurdardottir had ik nog nooit gehoord. Ik vond het boek erg goed en zeker een aanrader, ondanks dat dit geen boek is waar de spanning van af druipt. Het verhaal is gewoon heel erg mooi geschreven, liefhebbers voor de oudheid zullen het boek heel erg aanspreken.  Het verhaal begint bij de vondst van het lijk van student Harald Guntlieb. Hij is vreselijk toegetakeld en verminkt. De ijslandse politie heeft voor deze moord al iemand achter tralies zitten, maar de ouders van Harald geloven niet dat dit de juiste persoon is. Ze schakelen de ijslandse advocate Pora Gudmundsdottir in om samen met Matthias Reich, de persoonlijke advocaat van de familie Guntlieb, om deze moord te onderzoeken.  Al snel belanden Pora en Matthias in een wir war van hele oude rituelen en sektes. Verhalen over heksenvervolgingen, spreuken en zoekgeraakte eeuwenoude documenten volgen elkaar snel op. Pora en Matthias verdiepen zich steeds verder in de oudheid, dit is de enige manier om de moord op Harald op te lossen. Een klein minpuntje, als je het zo kunt, noemen is de vele onuitspreekbare ijslandse namen die je in het boek tegenkomt. Van sommige had in echt geen idee hoe ze uitgeproken moeten worden, dus maar even overheen gelezen.  Voor thrillerfans die een spannend boek willen lezen en ook interesse hebben in de oudheid is dit boek een echte aanrader!!"
"0","Thomas Acda.... ik vind hem als zanger, acteur , geweldig ......top uitstraling en ik houd van roadmovie dus perfecte combi dacht ik !!!  Maar als je het mij vraagt kan hij het beter bij zingen en acteren houden!!!"
"1","Recensie- Patricia Snel- De expat  Julia en Paul, zijn al 6 jaar samen als Paul wordt uitgezonden als Expat naar Singapore. Hij is werkzaam bij een bank, een echte analyticus en voor een make-over van De United Bank of Singapore Pacific naar Singapore gehaald. Julie heeft haar baan opgezegd in Nederland, en is helemaal verrast door de schoonheid en aangename warmte van het land.  Het is een druk leven in Singapore, de financiele wereld lijkt 24/7 te draaien. Paul is daarom veel van huis en Julia is op zoek naar een nieuwe baan. Hierdoor loopt het niet altijd ze gladjes tussen die twee. De bewoners van het appartementen complex zijn erg aardig en iedereen heeft zijn eigen maid, die voor het huishouden zorgt. Zo blijft er meer tijd over voor leuke dingen en zonnen bij het zwembad. Bij het zwembad is ook de aardige overbuurman. Hij nodigt haar uit voor een drankje.. Julia ontdekt iets in zijn kamer. Als daarna zijn maid dood wordt aangetroffen, gaan er bij Julia een aantal belletjes rinkelen. Wat is er gebeurt? Loopt er iemand gevaar? .......Je leest het in De expat.  Patricia Snel heeft hiermee een spannende en meeslepende thriller neergezet. Waarin ze gelijktijdig een belangrijk maatschappelijk probleem aan de kaak stelt. Het verhaal leest vlot weg, de personen worden goed uitgewerkt. Het is een duidelijk verhaal met spanning die zich opbouwt naar een ware climax. En een mooi “afgerond” einde.  Citaat: < “Het leek wel een stomme film, die zich voor de ogen van Julia afspeelde”>  De Elementen: Het boek speelt zich af in Singapore en is geschreven vanuit de 3e persoon. Julia is de hoofdpersoon, maar Paul is ook een belangrijk karakter. De expat vertelt het verhaal van de mooie maar ook minder mooie kanten van het altijd zonnige Singapore. De thema’s uit het boek zijn: Liefde, verdriet, hebzucht, rijkdom en verlies.  Op de cover zwemt een vrouw, dit zou Julia kunnen zijn, die een duik neemt in het zwembad en daarna haar zo aardige buurman ontmoet. De vraag is: wat wil hij van haar? De titel De expat slaat meer op de persoon Paul, gezien hij de echte uitgezonden Expat is.  Bestsellerauteur Patricia Snel (1967), groeide op in Gouda en studeerde in Leiden Italiaanse taal-en letterkunde en kunstgeschiedenis. Na haar studie werkte zij enkele jaren voor een marketing en communicatiebureau, richtte ze diverse bedrijfjes op en reisde o.a. een half jaar lang door Zuid-Amerika en Afrika. Nu woonachtig in Singapore, waar ze tevens research heeft gedaan voor het succesvolle boek De expat. Haar verblijf daar als Expat en tevens haar overbuurman hebben haar geïnspireerd tot dit boek!  Beoordeling: Het boek is met plezier gelezen en krijgt 4 sterren!  Originaliteit: 5 Spanning: 4 Verhaallijn: 4 Plot: 4 Einde: 3  Het is een aanrader, voor de lezers van: Saskia Noort, Esther Verhoef, Marion Pauw, etc."
"0","Was De acht van Neville voor mij als een worstelwedstrijd (ik worstelde maar kwam wel boven) het tweede boek De magische cirkel was voor mij een wielerwedstrijd, onderdeel bergetappe. Van de eerste tot de 326e bladzijde was het stampen, stampen en nog eens stampen. Onderweg vermoeiende uitzichten op eindeloze verhalen, historisch uiterst onzeker, in ieder geval nauwelijks te checken: over nazisme, astrologie, de bijbel, het Romeinse Rijk; kortom geen mooi lankschap, geen uitzicht op een mooi panorama, eenmaal aangekomen op de top: altijd een benijdenswaardig kado. Niets daarvan; halverwege de top was ik uitgestampt en -gepuft. Wie een gratis, halfuitgelezen exemplaar van dit boek wil hebben, die melde zich."
"1","Schrijfster Catherine Sampson is van oorsprong journaliste. Dat de journalistiek een grote rol speelt in haar thrillerdebuut Uit Beeld is dus niet verwonderlijk. Hoofdpersoon Robin Ballantyne is een journaliste die al een tijd met zwangerschapsverlof is vanwege de geboorte van haar tweeling. De vader van de kinderen, haar collega Adam, heeft haar voor de geboorte in de steek gelaten. Op een avond ziet Robin aan de overkant van de straat iemand uit een raam vallen. Voor ze het weet raakt ze persoonlijk verstrikt in het voorval, zeker als blijkt dat het slachtoffer een beroemde politica is die weer connecties had met Adam en ook met andere vrienden van Robin. Als niet snel daarna Adam wordt overreden, notabene met Robins auto, is Robin hoofdverdachte geworden in deze moordzaak. Ze gaat op onderzoek uit en maakt gebruik van de bronnen die ze nog heeft uit haar journalistieke tijd. Robin stuit op allerlei politieke gevoeligheden en niet iedereen is even blij met haar gespeur.  Uit beeld is een boek dat je direct meesleurt. Doordat het voorval waar het om draait (de val uit het raam van de politica) direct op de eerste paginas plaatsvindt, zit de lezer snel helemaal in het verhaal. Wat dit boek in mijn ogen erg sterk maakt, is dat er erg logisch gestapeld wordt. Er gebeurt constant iets, in elk hoofdstuk is er wel een voorval dat de spanning verder opvoert. Deze voorvallen zijn wel passend in het hele verhaal, wat maakt dat het geheel niet onlogisch of ongeloofwaardig wordt. Het verhaal doet bij vlagen denken aan Michael Robothams De Verdenking. Verschil is dat dit boek duidelijk vanuit een vrouwelijk perspectief is geschreven en dat er wat meer vaart in zit. Misschien dat mannen daarom dit boek wat minder kunnen waarderen, want het moederschap en de daarbij behorende dilemmas spelen wel een prominente rol in het doen en laten van hoofdpersoon Robin.  Sampson hanteert een bijzonder vlotte pen. Haar stijl is niet bepaald literair, maar eerder losjes en het geheel leest lekker weg. Mijn inziens kan dit een geslaagd thrillerdebuut worden genoemd: het is spannend, vaardig en het verhaal is goed uitgewerkt. Ik vond het een echte pageturner en ben benieuwd naar Sampsons tweede thriller. Al vraag ik me af of Robin Ballantyne nog meer moet meemaken. Blijkbaar wel, want zij is volgens de achterflap ook de hoofdpersoon in het volgende boek."
"0","Ik zou graag de Europese einzelgänger willen zijn die beweert dat we het allemaal mis hebben en dat deze Murakami zoveel beter is dan zijn beroemdere naamgenoot. Naar aanleiding van dit werk is dat beslist niet het geval. Deze Murakami probeert om een soort knotsgekke kruising van exploitation en maatschappijkritiek neer te zetten met een idioot plot over een bendeoorlog tussen hitsige twintigers en uitgebluste huismoeders. Een hilarisch uitgangspunt, maar in de roman zelf komt het nauwelijks verder dan flauwe woordgrapjes en hyperactieve geweldorgies. Slechts bij vlagen overstijgt het werk zichzelf door de bijna aandoenlijke sterfscènes, waarin stervende karakters zich gedwongen zien om hun kleinzielige tekortkomingen voor eens en voor altijd onder ogen te zien."
"1","Zonder teveel te verklappen: Het beste van Adam Sharp is anders dan de Rosie-boeken van Graeme Simsion. Je zult niet hardop lachen, maar zeker in het tweede deel van het boek wel af en toe een traantje wegpinken. De personages zijn écht: karakters van vlees en bloed die vanaf het papier tot leven komen, geen slappe hap. Ze hebben allemaal hun fouten en tekortkomingen, maar dat maakt ze juist menselijk en zorgde ervoor dat ik mij als lezer echt kon inleven in de personages en hun beslissingen. De muziek die als rode draad door het boek loopt, is mooi gevonden. Nostalgisch, ontroerend en sfeervol, zo zou ik Het beste van Adam Sharp omschrijven."
"0","Esther de Blank (1951) heeft, met haar interesse in techniek, bij diverse bedrijven waar ze installaties en machinekamers bouwde, gewerkt. Daarnaast heeft ze zelf een kotter gebouwd en is in 1999 als binnenschipper zelf op een spits gaan varen. Tevens is zij schipper op rondvaart- en charterschepen geweest. Haar hele leven lang heeft ze al verhalen geschreven. Een vriend daagde haar uit een boek te schrijven en dat is Tunnelmoord geworden. Esther de Blank heeft twee, inmiddels volwassen kinderen en woont, als ze niet vaart op haar spits Avalon, met haar vrouw Anneke in Frankrijk. Isabel Jansen, rechercheur bij de Franse politie, wordt gevraagd voor een onderzoek naar de moord op een schippersechtpaar. De moord is gepleegd in een bijna 5 kilometer lange tunnel van het kanaal Marne à la Saône. Isabel is zelf een schipperskind en kent de omgeving waar de moord gepleegd is doordat ze in haar vakanties meevoer aan boord van het schip van haar ouders. Na een aantal dagen wordt er in het kanaal een derde lijk gevonden. Dit blijkt de persoon te zijn die ook aan boord van het schip van het vermoorde echtpaar is geweest. Later blijkt dat deze persoon betrokken is geweest bij een roofoverval op een geldauto. Aan Isabel de taak deze zaak op te lossen. Tunnelmoord is de debuutroman van Esther de Blank. Uit het boek blijkt zeker de liefde en kennis van zaken van Esther voor de binnenscheepvaart. Maar, deze liefde en kennis is niet per definitie genoeg om een thriller te schrijven. Dit geldt zeker voor dit boek. Het verhaal kabbelt, letterlijk en figuurlijk, door zonder echte hoogtepunten en zonder echte spanning. Het verhaal om de moord(en) en het onderzoek heen zit gedegen in elkaar, maar van enige diepgang is helaas geen sprake. Het personage van Isabel wordt te weinig uitgediept. In het boek komt haar ietwat zelfverzekerde aard vaak aan het wankelen en, buiten het feit dat haar slechte eigenschappen (drinken en te laat komen) weliswaar veelvuldig genoemd worden, blijft het daar ook bij. Pas aan het einde van het boek komen we iets meer van Isabel te weten en komen ook haar relaties met haar moeder en haar vriendin Josien wat meer uit de verf. De op verschillende zaken betrekking hebbende broeierige (Franse) sfeer wordt goed neergezet: het warme weer; de sfeer in Langres; het humeur van Isabel en de betrekkingen tussen Isabel en de plaatselijke autoriteiten. Schippers vinden dit wellicht een interessant boek omdat zij zich wellicht in het verhaal kunnen verplaatsen, maar voor een doorsnee lezer kan het weinig boeien en valt er te weinig spanning te beleven. Jammer."
"1","De gevangene van de hemel is het derde deel uit de serie rondom het Kerkhof der Vergeten Boeken en Zafón heeft er weer een prachtig boek van gemaakt. Fermín de Romero de Torres gaat trouwen en om te trouwen heb je officiële papieren nodig, die heeft hij niet. Hij moet zijn vriend Daniel Sempere de waarheid vertellen over zijn verleden.  Wat Zafón zon goede schrijver maakt is dat je meegezogen wordt in het verhaal. Je wilt alleen maar meer. Ik vind het ook erg knap hoe Zafón de geschiedenis van Spanje weet te verweven met de geschiedenis van zijn personages. Soms lijkt de serie over het Kerkhof der Vergeten Boeken wel een droste-effect. In de verschillende boeken wordt direct verwezen naar de eerdere boeken. Zo vindt Daniel aan het eind van De gevangene van de hemel een kopie van Het spel van de Engel, het vorige boek uit de reeks. Hetzelfde gebeurd met de verschillende personages. Hierdoor krijgt het geheel een gevoel van realiteit, je gelooft wat hij schrijft.  Al met al een aanrader, zowel voor mensen die de eerdere delen hebben gelezen als zij die nog moeten beginnen."
"0","Ik heb de andere delen(boeken) van deze schrijfster over de quiltclub gelezen,deze boeken waren leuk en goed geschreven, maar dit boek is toch de mindere,het boek(verhaal) valt mij tegen en dat is jammer."
"1","mooie psychologische thriller die de paniek voelbaar maakt van een man die niet alleen zijn kind maar ook zijn vrouw aan het zoeken is."
"0","Ik vond het niet zo'n goed boek. Ik had moeite om er doorheen te komen. Er gebeurt ook niet veel. Ik had er meer van verwacht. Veel sex,drugs en geweld."
"1","Slechts 188 pagina's, Vantoortelboom bewijst dat hij tussen 1 en 188 een verhaal kan neerzetten. Ik probeerde niet al te vlug te lezen vanwege sommige mooie stukken, ook als er iets ellendigs beschreven werd. (Want dat hebben de Vlamingen in de vingers!) • De tegenstelling tussen de hoofdpersonen vond ik mooi gevonden: Nicolas de ict'er die inziet dat door menselijk handelen de technologie kan falen; Bruno de bioloog die in de natuur ziet dat de sterkste overleeft. Juist die laatste krijgt een zoon met een erfelijke ziekte, overgeleverd door hem dus. • Hoe hij hiermee omgaat, lees je uiteindelijk door de ogen van een ongewoon vertelperspectief. Ik verklap niet wat. ;-) • ""Al besefte hij ook onmiddellijk dat de creativiteit van elk op sabotage gericht brein onderschat noch voorspeld kon worden. Maar wat hem het meest dwarszat was het feit dat er nog steeds een dominante menselijke handelswijze nodig was om de technologie te vrijwaren van problemen."" techniek is niet onfeilbaar, aldus Nicolas."
"0","Robert Bosnak schreef al een zevental non-fictieboeken over dromen, gezondheid en creatieve verbeelding. Hij werkt als psychoanalist in Los Angeles, is gespecialiseerd in droomduiding en healing en heeft een zwak voor alchemie. Hij groeide op in Nederland, maar woont al jaren in de Verenigde Staten. Al deze bagage is terug te vinden in Rode Sulfur, zijn romandebuut. Het achterplat belooft “een adembenemend romantische saga en een sensueel liefdesverhaal ineen, over magie en ratio. (…) Een verslavend rijke mix van liefde en opoffering, passie en avontuur, filosofie en spanning.” Maar worden deze beloftes ook waargemaakt? Aan sensuele liefde geen gebrek in dit verhaal. Hoofdpersonage Mundanus klopt aan bij de Den Haagse Helvetius om hem van de kunst van de alchemie te overtuigen. Het is niet in de eerste plaats Helvetius die overtuigd wordt, maar wel zijn vrouw Marianne. Mundanus en Marianne storten zich in een passionele liefdesrelatie, ook al moeten ze die voor de wereld verborgen houden. Mundanus is op zoek naar een vrouw die hem een nageslacht en dus een opvolger kan schenken en daar kan Marianne hem niet bij helpen. Zij heeft wel een jonger nichtje Clara… Wat volgt is een – bij wijlen ongeloofwaardige – driehoeksverhouding die in een stationsromannetjes niet zou misstaan. Zit er veel avontuur in het verhaal? Er zijn spionnen en achtervolgers die even snel weer verdwijnen als ze opgedoken zijn. Er zijn de machthebbers die de Steen der Wijzen in handen willen krijgen om hun eigen macht uit te breiden. Maar Bosnak slaagt er niet in deze gegevens tot een spannende verhaallijn te verweven. Wat blijft er dan over? Lange uiteenzettingen over alchemistische procedures en veel gefilosofeer over de alchemie. Het is wel duidelijk dat Robert Bosnak door de alchemie gepassioneerd is, maar dit boek heeft te veel de stijl van een filosofische verhandeling en te weinig van een echte roman. Zijn er dan helemaal geen positieve punten? Toch wel. Vooreerst schets het verhaal een redelijk beeld van de Nederlanden in de zeventiende eeuw. Politieke intriges, standenverschillen en de sfeer van een zeventiende-eeuwse stad worden behoorlijk geschetst. Alleen mag je niet te kritisch lezen, want zonder anachronismen is dit verhaal niet. De keuze om het verhaal vanuit drie verschillende standpunten te laten vertellen, was een goede zet. Daar waar Mundanus, zoals hierboven gezegd, vooral vervalt in eindeloze verhandelingen over alchemie, krijgt het verhaal vaart als Marianne en daarna Clara voor een nieuwe invalshoek zorgen. Al moet ook hier gezegd dat het verhaal van Marianne het best uitgewerkte en meest geloofwaardige was. Helemaal op het einde van het verhaal wordt het dan toch nog even spannend, zodat sommige lezers misschien toch nog nieuwsgierig zullen worden naar het vervolg. Ik durf helaas niet zeggen dat ik een van hen ben."
"1","Echt een heel mooi boek. Kon het moeilijk wegleggen. Vooral de schrijfstijl sprak me erg aan, met veel humor, zelfspot en ook erg aangrijpend. Ongelofelijk hoe mensen daar gevangen zitten en dat Pedro toch nog vaak zo positief kon blijven in deze uitzichtloze situatie. Dan is het hier in Nederland werkelijk een paradijs! Dit boek verdient voor mij de tweede plaats in mijn top tien!"
"0","Ik keek zo uit naar de nieuwe Lars Kepler, en het valt voor mij dik tegen. Is totaal anders dan de vorige boeken. Ben nu halverwege en ik ga het opgeven. Ik ben totaal niet mee, personages 'pakken' mij ook niet, te langdradig, verhaallijnen kan ik niet volgen, begrijp het allemaal niet zo goed! Ben wat teleurgesteld! Was echt weg van de vorige boeken. Mogelijk ligt het aan mij, en moet het beste nog komen! Dit is heel lang geleden dat ik dat nog heb gehad met een boek. Jammer! Misschien effe opzij leggen en volgende zomer opnieuw beginnen. Kijk ook uit naar de andere commentaren!"
"1","Dit is de eerste trilogie die ik van Nora Roberts heb gelezen, ik vind hem zo mooi en goed geschreven dat ik hem al meerdere malen heb gelezen. Het is een mengeling van spanning en romantiek. Alle drie de boeken boeien van de eerste tot de laatste zin."
"0","Wat verbinden satanische zwarte missen en de 19de-eeuwse priester-dichter Guido Gezelle met elkaar? Antwoord: de fantasie van politiethrillerauteur Pieter Aspe en kranten- en weekbladencartoonist Marc De Cloedt (Marec). Hun eerste stripsamenwerking is erg ambitieus, want niemand minder dan de duivel is het onderwerp van hun dossier. De duivel is echter niet onder de indruk. Wij ook niet. Eigenlijk is het niet helemaal waar, dat van die eerste samenwerking: in 2017 publiceerden beiden samen al een eerste boek. Afscheid van een muze was een eerbetoon in de vorm van een graphic novel aan de overleden echtgenote van Aspe, die haar man daadwerkelijk in zijn carrière bijstond, tot ze getroffen werd door kanker. Dat de bekende cartoonist, die in populaire bladen publiceert, dit deed, was verrassend, maar een mooi bewijs van hun vriendschap. De twee bevriende Bruggelingen baten inmiddels gezamenlijk een koffiehuis-annex-boekhandel-slash-uitgeverij uit, waar de gevierde Vlaamse auteur nu zijn Duvels drinkt/Van Ins laat verschijnen, en dus nu ook dit beeldverhaal. Ook niet helemaal waar is dat Dossier van de duivel de duivel aandoet: het verhaal draait vooral rond de Brugse kapelaan Ludovicus Van Haecke, een collega en vriend van Guido Gezelle, maar ook een man met een ongezonde belangstelling voor andere mannen en het occultisme. Ook van tel in dit op waargebeurde feiten gebaseerde verhaal is een beeldschone en verleidelijke Franse courtisane die zichzelf leent voor zwarte missen (dat wil zeggen: missen als in mis, eredienst, geen missen als in miss.). De auteurs betrokken nog een aantal historische literaire personages bij hun verhaal, tot zelfs de overgrootmoeder van Marec, een Brugs volksfiguur. De kwalijke invloed van een vader en zoon lakenhandelaars is dan weer een aanvulling door de fantasie van Aspe, die ook in zijn policiers rond inspecteur Van In graag al eens geheime en sektarische bewegingen opvoert. Sfeer en fragmenten uit het verhaal doen dan ook heel sterk denken aan zijn eigen oeuvre, onder meer aan Het oor van Malchus (met daarin ook naakte vrouwen en een radicale katholieke sekte). Dat een cartoonist als Marec, die veelal spotprenten van Belgische politici op papier zet, zich nu – soms erg expliciet – aan vrouwelijk naakt waagt, is niet zo verrassend als het lijkt: Marec heeft al eerder uit zijn erotische schetsboeken gepubliceerd. De keuze en vormgeving van dit verhaal door deze twee auteurs liggen dus binnen de verwachtingen. Dat maakt het al moeilijk die te overtreffen. Temeer omdat het vreemd blijft aanvoelen dat een cartoonist, die mikt op de lachspieren, zo’n duister verhaal brengt in precies dezelfde tekenstijl als in de krant – zij het zonder het bloed en bloot dan. Marecs intuïtieve tekeningen, die heel soepel en vlot rechtstreeks uit zijn pen komen (een krantencartoonist is het zichzelf verplicht snel te kunnen tekenen – in slechts in één scène, met steigerende paarden, zie je dat hij eerst met potlood naar het juiste beeld gezocht heeft), zijn te slordig voor een op grauw realisme drijvend verhaal als dit. Zijn weergaven van historische bouwwerken zijn haastig en onaf. Maar bovenal: je blijft bij zijn cartooneske tekeningen onbewust wachten op de punchline. Dat Aspe al lang gebiologeerd is door de historische roddel over de kapelaan en de hoer is wel duidelijk, maar dat garandeert nog geen spannend verhaal. De raamvertelling is interessant en komt de plot goed uit, maar de finale komt te plots uit de lucht vallen om geloofwaardig te zijn. Ook is de motivatie van de kapelaan, die zich laat bewegen tot het bijwonen van zwarte missen, nergens duidelijk. Een mysterieus boek waarin onfrisse geheimen van jan en alleman staan en dus het voorwerp wordt van een bloedige jacht, is overigens een cliché zo hoog als het Brugse belfort. Inkleuring en vormgeving zijn dan weer heel verzorgd. Al bij al blijft de samenwerking tussen thrillerauteur en cartoonist intrigeren en doet ze uitkijken naar meer. Naar meer en beter."
"1","Met Vi Keeland konden we in december 2018 al kennismaken, toen Hebban het kortverhaal De lift in de Adventskalender gratis deelde. Met haar debuut De Baas maken we pas echt kennis met deze schrijfster in het genre Dirty Office Romance. Het genre zegt het al: De baas zou een steamy romance moeten zijn die zich op kantoor afspeelt. Weet Keeland de lezer te overtuigen met dit eerste naar het Nederlands vertaalde boek? Reese heeft net een slechte ervaring op kantoor achter de rug als ze Chase ontmoet. Hij redt haar van een vreselijke date en ze is meteen onder de indruk van hem. Als blijkt dat hij haar nieuwe baas is, slaan haar gedachten op hol. Ze accepteert de baan, maar stelt duidelijk de grens dat het nooit meer zal worden dan een baas-werknemer-relatie. Als de vonk toch echt overslaat, staan Reese en Chase voor een lastige keuze. Winnen de angst en het verdriet het, of de liefde? Door het wisselend perspectief dat Keeland in haar boek gebruikt, leren we zowel Chase als Reese goed kennen. Reese heeft een traumatische jeugd gehad en is daardoor in het verleden een aantal keer gekwetst. Ze beschermt zichzelf graag en die ene keer dat ze dat niet deed, is haar fataal geworden. De komst van Chase in haar leven maakt haar dan ook in de war. ‘Zijn blik kreeg iets dierlijks. Ik had de stier gepord en ik droeg een rode jurk.’ Chase lijkt alles goed voor elkaar te hebben, maar ook hij heeft wat traumatische dingen meegemaakt. Doordat Keeland ook vanuit zijn perspectief vertelt, leren we hem en zijn gevoelens goed kennen. Het lijkt dan wel alsof iemand die rijk en succesvol ook gelukkig is, maar is dat wel zo? Maken geld en status je een gelukkig mens? Chase antwoordt hierop zou duidelijk ‘nee’ zijn. Kon hij het verleden maar veranderen. Langzaam leren Chase en Reese elkaar op een prettige en speelse manier kennen. Chase is prettig gestoord en ontzettend creatief en die eigenschap zorgt regelmatig voor een glimlach tijdens het lezen. Reese is ondanks haar onzekerheden zeker niet op haar mondje gevallen en dat levert grappige situaties op. Al heel snel sluit je dit koppel in je hart. De kracht van De Baas is dat Keeland luchtige en grappige hoofdstukken weet af te wisselen met serieuze en zelfs droevige hoofdstukken. Keeland houdt het verhaal, dat bij vlagen toch heftig is, prettig leesbaar, omdat het nergens zwaar aanvoelt. De flashbacks die zij in het verhaal verwerkt heeft zijn een welkome aanvulling op het verhaal en ondanks dat je Reese en Chase de liefde voor elkaar gunt, kun je niet anders dan meeleven tijdens de flashbacks. Diepgang is duidelijk in De Baas aanwezig. Hoe ga je verder na een zeer nare gebeurtenis? Maar ook, wat als niemand voor je opkomt, als je er helemaal alleen voor lijkt te staan? En hoe leer je met schuldgevoelens om te gaan die eigenlijk niet helemaal terecht zijn? De diepgang van het verhaal zorgt ervoor dat de personages groeien gedurende het verhaal. Zowel Chase als Reese worden sterker en ontwikkelen zich door de keuzes die zij maken. De baas is een goede roman. De opmerking ‘dirty office romance’ op de cover kan je op het verkeerde been zetten. Laat je daardoor niet weerhouden dit boek te lezen. Er zitten pikante scènes in, maar deze voelen nergens als onnodig. De baas is meer dan alleen dirty office; De baas is een prachtig verhaal over hoe twee mensen elkaar vinden na een traumatische gebeurtenis."
"0","Dit is de derde roman van Svealena Kutschke (*1977)die zich afspeelt in haar geboorteplaats Lubeck, een Duitse Hanzestad gelegen aan de Oostzee, aan de monding van de Trave, de rivier die zich door deze roman kronkelt, mysteries in zich opneemt en verbergt.Deze 700 pagina,s tellende roman laat zich het best omschrijven als een familiekroniek, over het wel maar vooral het wee van één familie , en dat in een periode tussen eind 19e eeuw en het Millennium. De opkomst van het nationaal socialisme, WO I, Interbellum, WO II, de joden- en communistenachtervolging wordt beeldend beschreven en is historisch goed onderbouwd, een verbinding leggend naar het in het heden spelende Neo-nazisme en de vreemdelingenhaat. Tegen die achtergrond speelt zich deze familiekroniek af, waarin een aantal hoofdpersonen zich in kunstzinnige kringen bewegen, rationeel en emotioneel hun grenzend opzoeken, intens levend, achtervolgd door hun negatieve verleden, en daardoor ook vaak getroebleerd zijn.De duivel zweeft mee door het hele verhaal, maar blijft een niet nader te benoemen figuur. De roman overweldigt, verrast, vooral ook door de veelheid aan metaforen, symboliek en magisch realistische elementen.Daardoor heeft de schrijfster het zichzelf maar ook de lezer zeker niet gemakkelijk gemaakt. Door de grote sprongen in tijd en tussen de personages zit er geen chronologische opbouw in het verhaal en dit vergt van de lezer veel aandacht en schakelen, Wel word je nieuwsgierigheid geprikkeld hoe de diverse episodes in elkaar zullen gaan passen, en de personages zich zullen ontwikkelen. De rode draad van het verhaal is daardoor moeilijk vast te houden. Het einde is erg summier, nog wel met een onaangenaam plot, maar het laat de lezer met een wat onbevredigd gevoel achter. Wellicht is het dat ook wat je kunt zoeken maar niet zult vinden in de hoofdpersonen: hun waarheid!"
"1","‘De vrouw na mij’ is een boek dat leest als een rit in de Typhoon (pretparkattractie). In het eerste deel maakt de lezer kennis met Vanessa ( de zielige ex-vrouw van), Nellie (de onzekere aanstaande bruid van) en Richard, dé ideale man, zelfverzekerd, type ‘rots-in-de-branding’, om wie deze twee vrouwen lijken te strijden ... Is Richard wel die man? Net zoals het karretje in de Typhoon traag opklimt naar het hoogste punt van de attractie, leert de lezer langzaamaan de personages kennen. En dan plots kom je met een schok tot stilstand: wat een twist! Een duik in het diepe. Nog even een paar bladzijden herlezen want heb ik dit wel goed begrepen? Zo gaat het het ganse boek door: van plottwist naar plottwist tot uiteindelijk alles duidelijk is geworden, je het boek opzij legt, maar je je er niet van kan losmaken: het verhaal blijft nog een hele poos nazinderen! Vlot taalgebruik, degelijke vertaling. Een aanrader!"
"0","Een bijzonder boek waar de brieven van de zogenaamde Parissiene Simone (in het echt heet ze anders maar wegens privacy overwegingen hebben ze haar naam veranderd) te lezen zijn die zij naar haar minnaar, Charles, stuurt.  De correspondentie begint op normale wijze maar begint al snel erotische vormen aan te nemen waarbij ze hun seksuele activiteiten op geheel gedetailleerde wijze beschrijft. Hierbij is enkel de brieven van Simone naar Charles te lezen; op deze manier leef je mee in de situatie dat zij ""de andere vrouw"" is.  Historisch gezien is het een erg interessant boek waarbij het discours van 1929 met betrekking tot erotiek en seksualiteit naar voren komt uit de ogen van een sterke vrouw. De editor, Jean-Yves Berthault, geeft hierbij ook door middel van voetnoten aan waar de gebeurtenissen in de historische context geplaatst dienen te worden.  Als ""ontspannend lezer"" vind ik dit boek niet echt een aanrader, gezien de brieven erg eentonig zijn. Ze hebben allemaal dezelfde struggles en opbouw, waardoor het niet echt motiverend was om door te lezen.  Kortom, een bijzonder interessant boek voor bijvoorbeeld onderzoek naar seksualiteit van het interbellum en wellicht een aanrader voor de liefhebber van fifty shades of grey."
"1","Het is een vlot en vol met humor geschreven verhaal. Dat DE oma in het betonnen vloertje ging staan, En nog meer van deze gebeurtenissen. En ja, het geloof speelt een grote rol in het verhaal."
"0","Waardeloos boek. Van eerste tot laatste pagina vol clichés, zonder spanning, zonder verrassingen, onrealistisch. Kortom: slappe hap."
"1","Met iedere nieuwe held weer een schot in de roos, Baldacci blijft boeien wat hij ook schrijft. Ga ze weer allemaal lezen want na het lezen van dit boek kan ik gewoon niet wachten op de volgende..."
"0","De slechtste van de reeks. Traag, vergezocht en niet een boek zoals we gewend waren van Lee Child. Gauw vergeten."
"1","Het mysterieuze verleden van 2 mensen zorgt voor veel pijn, leed en moord in het heden. Al eerder een boek van Charlotte Link gelezen en zij schrijft heel prettig. Gooedleesbaar en toch spannend. Ik had deze al een keer gepakt en zag toen tegen de dikte van het boek op (752blz) maar dit bleek geen enkel probleem!"
"0","In P.S. uit Parijs van Marc Levy is de hoofdrol weggelegd voor de Amerikaanse schrijver Paul en de Engelse filmactrice Mia. Ze ontmoeten elkaar in Parijs in het romantische Montmartre en besluiten vrienden te worden. Ze hebben allebei namelijk helemaal geen behoefte aan een nieuwe relatie. Mia is haar man ontvlucht, een filmster die steeds affaires heeft, en Paul heeft een los-vastverhouding met zijn Koreaanse vertaalster. Maar in de meest romantische stad ter wereld moet je dan stevig in je schoenen staan.  Als ik de quote van Le Parisien op de cover mag geloven is het 'aangrijpend, geestig, origineel en verrassend'. En ook de quotes op de achterzijde van de cover zijn veelbelovend. Ik verwacht dus dat ik vanaf pagina 1 het verhaal wordt ingetrokken en deel ga uitmaken van het leven van Mia en Paul en eerste rang zit bij het ontstaan van hun romance (ik kan me namelijk niet voorstellen dat ze geen happy end krijgen). Jammer genoeg had ik moeite om in het verhaal te komen. Er werden steeds toespelingen naar gebeurtenissen gemaakt, die verder niet worden uitgelegd of in het verhaal terugkomen. Pas toen ik de voetnoot pag. 104 las kreeg ik door dat Paul, Lauren en Arthur (Paul’s Amerikaanse vrienden) al eerder de hoofdpersonen van het boek Just like heaven waren. Het is jammer dat dat nergens op de cover is terug te vinden.  Overall vond ik de personages niet zo sterk neergezet. Ze bleven voor mij erg oppervlakkig en ik voelde me emotioneel totaal niet bij ze betrokken. Sommige keuzes die gemaakt werden, snapte ik ook gewoon niet en kwamen volledig uit de lucht vallen. Waarom laat Mia niet aan Paul weten dat ze verhinderd is op het etentje dat hij speciaal voor haar gemaakt heeft en reageert ze niet op zijn appjes. En waarom gaat Mia er bijvoorbeeld vandoor in Korea? Allemaal dingen waarbij ik al lezende mijn wenkbrauwen fronste en dacht: waarom? Ze gingen in ieder geval als persoon niet voor me leven en er kwam weinig emotie bij me los.  Over de opbouw was ik ook minder tevreden. Het is allemaal wat rommelig. Er worden dingen genoemd waarop later in het verhaal totaal niet meer teruggekomen wordt. Paul heeft het bijvoorbeeld over regelmatig terugkerende hoofdpijnen waar hij toch eens met Lauren (die chirurg is) over moet praten. Je verwacht minstens dat hij iets onder de leden heeft, misschien op het verkeerde been gezet door de term 'aangrijpend' op de cover. Maar dit komt helemaal niet meer terug. Voor Paul dus maar gelukkig ... Een ander voorbeeld is de rol van de karikaturist. Krijgt hij nu wel of niet iets met Daisy, Mia's vriendin? Ook de opbouw van de romance tussen Paul en Mia wist me gewoon niet te pakken. De verhaallijn in Korea vond ik wel weer erg leuk bedacht, hoewel je dat natuurlijk wel een beetje ziet aankomen. Paul’s boeken zijn tot zijn verbazing nl. alleen in Zuid-Korea bestsellers.  Dat neemt niet weg dat de schrijfstijl van Marc Levy prettig te lezen is. Hij wisselt humor af met wat serieuzere zaken waardoor het verhaal levendig blijft. Jammer genoeg weegt dit niet op tegen de minpunten die ik al lezende ervoer. Ik vond het verhaal aan alle kanten een beetje rammelen omdat voor mijn gevoel werden zaken niet helemaal lekker uitgewerkt. Ik vond het niet aangrijpend en ook niet echt verrassend. Ik heb me er op zich wel mee vermaakt, maar het boek komt bij lange na niet in mij favoriete top 25."
"1","Vanaf het eerste moment word je meegezogen in het leven van Simone, je snapt haar keuzes en beslissingen ook, het gaat steeds verder, en je weet dat het niet goed af kan lopen. Het plot wendt en keert gekmakend. Het is vlot geschreven, mooie zinnen, prachtige sfeerinpressies en bovenal menselijke personages. Dit kan iedereen overkomen... Een absolute aanrader!"
"0","In tegenstelling tot veel andere schrijvers die een hele carrière lang boeken uitbrengen onder de meest uiteenlopende titels, maar altijd in hetzelfde genre, is de Vlaamse veelschrijver Bavo Dhooge een man die vast houdt aan het concept om zijn titels telkens weer te laten beginnen met de letter S. En hij probeert zowat elke genre uit: van kinderboek over detective, science fiction, drama en biografie tot western. En met Stand-in levert hij weer een totaal ander boek af: een ode aan de Hollywood B-film van halfweg de jaren dertig van vorige eeuw. En die ode begint al bij de nostalgische cover, die helemaal doet denken aan een de filmaffiches uit die vervlogen tijden. We maken kennis met Jack Storm,een ster van de stomme film, en zijn vriend en stand-in Burt Falcon. Maar de opkomst en doorbraak van geluidsfilm  en de verschrikkelijke tongval van de uit Hongarijë geïmmigreerde Jack - zorgden voor een ommekeer. Nu is Burt een grote naam geworden en lukt het Jack niet meer om ook maar enig acteerwerk te versieren. Jack is zo diep gezonken dat hij nog maar één uitweg ziet: alleen zelfmoord, vermomd als een ongeluk, kan een einde maken aan zijn zinloos bestaan en er tegelijk voor zorgen dat zijn vrouw en kinderen onbezorgd verder kunnen leven. Zijn plan is klaar maar de uitvoering ervan loopt niet zoals gepland... Bavo Dhooge levert een mooi stukje plotwerk af, want slechts gebruikmakend van een zeer beperkte cast van slechts vier goed uitgewerkte en bij naam genoemde personages, slaagt hij erin een verhaal te vertellen dat boeiend is van opzet en de lezer bij tijd en wijle weet te verrassen. Helaas is het maar een tussendoortje, want ondanks de 241 bladzijden, verraden de enorme witranden, die variëren tussen de drie en de vijf centimeter, dat het werk heel wat dunner zou zijn geweest indien de paginas volledig benut waren. Deze layout staat er wel garant voor dat de productie van de eventuele pocket-editie een fluitje van een cent zal zijn: gewoon met de papiersnijder de randen eraf halen; een andere omslag er omheen en klaar is Kees. En toch worden nog te veel woorden verspild aan zinloos gewauwel. Ook komen er een aantal scènes met weinig of geen toegevoegde waarde voor in het geheel. Tot slot nog even meegeven dat de auteur met Stand-in een prachtig staaltje sfeerbeschrijving van de Hollywoodfilm tijdens het Interbellum gerealiseerd heeft. Hij gaat alleen in de fout door wat te veel naakt in het boek te verweven. Naakt dat in de vooroorlogse jaren nog taboe was op het witte doek van de buurtcinema. Met Stand-in levert Bavo Dhooge weer eens iets totaal ander af dan wat de lezer van hem gewend is. Het moet niet zozeer als een spannend boek beschouwd worden, maar meer als een stijl- en vingeroefening van de auteur."
"1","Vonk is van begin tot het eind een vlot geschreven spannende thriller. Het verhaal wordt beschreven vanuit de twee hoofdpersonen, Mischa en Nikolaj. Dat is op een sublieme en geloofwaardige wijze gedaan waardoor je, net als de rechercheur, constant tot het einde aan toe op het verkeerde been gezet wordt. In het verhaal zijn er flashbacks naar hun verleden en zo wordt duidelijk dat de haat en nijd al jaren gaande is en dat er talloze motieven aanwezig zijn waardoor ze beide de aanstichters van de brand zouden kunnen zijn. Een minpuntje zou zijn dat de emoties wat aan de oppervlakte blijven maar dat is wel vaker het geval met thrillers en maakt voor dit verhaal geen verschil. Het plot is zeer verrassend en maakt het tot een verhaal waar de vonken bijna letterlijk vanaf springen."
"0","Toen ik 12 13 jaar was, was ik dol op de historische boeken van Thea Beckman minder op haar andere boeken. Nu ben ik een stukje ouder en be dol op de 'actuele' boeken van Minette Walters en minder op haar historische roman. De personnages zijn me net iets te zwart wit. Vooral de hoofdpersonnages zijn of goed of slecht daartussen is te weinig nuance. Jammer want Minette Walters bewijst in haar vroeger werk dat ze wel echte mensen kan neerzetten. Heeft Walters te hard haar best willen doe om een historisch correct boek af te leveren? Heeft ze daarom te weinig energie gestoken in het uitwerken van de hoofdrolspelers? Jammer voor het lange wachten, toch een beetje een ontgoocheling"
"1","Mia heeft een grote passie voor muziek, een vriend die in een bekende rockband speelt en een leuke familie. Wanneer Mia op één dag bijna alles verliest staat zij voor een belangrijke keuze: Zal ze blijven en wat is er nog voor haar om naar terug te keren?  Als ik blijf is een ontroerend verhaal dat mij nog lang bijgebleven is na het lezen. Het heeft mij een andere kijk geven op verlies en tragedie. Dit boek is zeker een aanrader. Ik ben zeer benieuwd naar het volgende deel en naar de verfilming."
"0","De schrijver waarschuwt op de achterkant wel voor zijn de inhoud van zijn boek, maar het waren niet de zaken waar hij voor waarschuwde wat mij tegen hield om het toch te gaan lezen. Ik ben wel wat gewend als Nederlander met de Nederlandse literatuur. Maar het boek viel mij toch tegen. Je volgt de verschillende reizen van Davidsohn, of is er toch meer aan de hand. Ik zal niet verklappen wat ik denk dat de clou van het boek is. Maar ik vond het niet goed uitgewerkt. Hij springt van de hak op de tak. Springt van de ene verhaallijn in de andere en herhaald zich zelfs letterlijk. Probeert te shockeren en dan weer de verbroederen. Ik kan alleen maar zeggen voor mij een mislukt experiment."
"1","In elk geval meer dan 3,5 sterren. Een verhalenbundel beoordelen is niet altijd makkelijk, omdat het ene individuele verhaal je altijd meer aanspreekt dan het andere. Ook kende ik een aantal verhalen uit deze bundel al uit verzamelbundels die ik eerder dit jaar had gelezen. De verhalen van Hay van den Munckhof die ik in die collecties las waren vaak wel de beste van de boeken, en maakten me nieuwsgierig naar meer van zijn werk, en ze bleken zelfs binnen een paar maanden heel goed herleesbaar. Het boek is goed vormgegeven en ik kwam maar een paar kleine foutjes (een spatie te veel, een woordje verkeerd) tegen. Het gebruik van illustraties is leuk, maar omdat het stock-afbeeldingen waren en niet tekeningen van 1 tekenaar, gaven ze me een licht amateuristisch gevoel. Verder merkte ik dat de schrijfstijl van de auteur niet echt wisselde tussen verhalen en dat waar de verhalen er in collecties met andere schrijvers positief tussenuit sprongen, ze hier een beetje begonnen samen te vloeien. Ik kon toen ik de bundel dichtsloeg niet meer goed voor de geest halen welk verhaal waarover ging. Iets meer afwisseling in schrijfstijl of verhaalvorm had de bundel waarschijnlijk net wat boeiender gemaakt. De verhalen zelf vond ik heel goed. Een paar verhalen in het begin van de bundel vond ik iets minder. Het openingsverhaal had in mijn opinie wat weinig fantastische aspecten en van Amura's val en Oneindig Web vond ik het einde wat te ambigu - het was me niet helemaal duidelijk wat de 'twist' nu eigenlijk was en wat de schrijver ermee bedoelde. Dat had ik graag wat duidelijker gezien. Ik ben zelf wat korte verhalen betreft wat meer een liefhebber van het SF-genre, omdat SF-verhalen vaker draaien om een enkel idee, dat kernachtig wordt neergezet, en voor mij het fantasygenre meer draait om de werelden en om de karakters. Daarom vond ik de langste verhalen uit de bundel het beste. Traisha en het ei beschrijft bijvoorbeeld een heel boeiende wereld (naar ik heb begrepen afkomstig uit het brein van Tais Teng), met veel intrigerende details. Wellicht dat er omdat deze wereld zo complex is aan het begin iets te veel informatie moest worden gegeven via verhalen en uitleg. Maar het verhaal zelf was spannend en deed me in deze wereld geloven. Het slotverhaal vond ik ook mooi, met een mooi beschreven reis naar de onderwereld erin. Er zat alleen een plotse overgang in, waar volgens mij een alinea-einde of een witregel niet had misstaan. In dit verhaal is het vooral de karaktertekening (een kernelement van fantasy zoals ik zei) die ik heel erg goed geslaagd vond. Mijn favoriete verhaal in de bundel is Djebel Ghûl - dat was ook bij deze tweede lezing heel erg sterk, met een 'killer' van een ontknoping. Wat mij betreft bevestigt deze bundel dat er ook in het Nederlandse taalgebied ruimte is voor fantasybundels en dat er schrijvers zijn die zo goed zijn dat ze zelf zo'n bundel kunnen vullen. De bundel bevestigt ook dat (ook al blijf ik fan van SF) ook fantasy prima werkt in de vorm van korte verhalen. Ik ben dan ook heel benieuwd naar het volgende werk van deze auteur.  Een uitgebreide versie van deze recensie zal verschijnen in een volgend nummer van Fantastische Vertellingen."
"0","Sinds meedoe aan de leesclub rond De Goddelijke Komedie van Dante, valt het mij op dat er regelmatig in artikelen en boeken naar iets in dit boek wordt verwezen. Nicole Krauss ontleent zelfs haar titel van haar nieuwste boek aan Dante zoals zij aan het einde van het boek laat weten.  De Goddelijke Komedie begint in het Donker Woud. Dante is 35 jaar en bevindt zich volgens eigen zeggen in de levensfase van het Donker Woud. Bovenop een heuvel zou de verlossing zijn uit dit woud maar deze kan hij niet opklimmen omdat hij tegen gehouden wordt door drie zonden, gesymboliseerd door drie dieren: de panter (erotiek), de leeuw (trots) en de wolvin (hebzucht). Vergilius komt hem te hulp en leidt hem vanuit dit donkere woud naar de hel, de louteringsberg en uiteindelijk het Paradijs. Door deze tocht en door zijn verstand krijgt Dante inzicht in het kwaad en kan hij zich bevrijden.  De titel is zeker toepasselijk voor dit boek. Er zijn twee hoofdpersonen. Jules Epstein, 68 jaar oud en succesvol in het zakenleven en een jonge vrouw, Nicole, schrijfster en moeder van twee kinderen. Beiden concluderen dat zij vastgelopen zijn in het leven. Jules door de dood van zijn ouders en Nicole door het langzaam maar zeker uit elkaar groeien van haar en haar man. Ze gaan op reis om het een en ander te overdenken. Jules besluit eerst te gaan scheiden, na 35 jaar van een redelijk gelukkig huwelijk, en geeft in snel tempo zijn bezittingen weg. Met zijn laatste geld (wel een aantal miljoenen) besluit hij naar Israël te gaan om daar een monument voor zijn ouders op te richten. Na de oorlog gingen ze naar Palestina maar emigreerden later met Jules naar Amerika om te zorgen dat hij een goede opleiding kreeg. Ook Nicole vertrekt naar Israël. Het mislukkende huwelijk veroorzaakt een writers’ block en ze hoopt dat zij in het Hilton in Tel Aviv, waar ze veel met haar ouders kwam, weer kan terugvinden wie ze is en hoe ze in het leven staat.  En dan verschijnt er voor beiden een gids. Jules ontmoet de excentrieke rabbijn, Klausner. Deze vertelt hem dat hij een nakomeling is van koning David en hij wordt zelfs overgehaald om deel te nemen aan een film over de koning. Nicole, op haar beurt, ontmoet een wat mysterieuze professor, Friedman. Hij beweert dat Franz Kafka, een schrijver die Nicole bewondert, niet in 1924 overleden is aan TBC in Praag maar in het geheim overgebracht is naar Palestina en daar nog een aantal jaren geleefd en geschreven heeft. Friedman heeft een koffer met werk van Kafka dat nooit gepubliceerd is geweest. De vraag is of Nicole ernaar wil kijken. Het loopt echter allemaal anders Epstein, die de even de rol van koning David speelt, verdwijnt op mysterieuze wijze. Nicole verliest de koffer met de papieren van Kafka en het lukt haar niet om later Friedman te achterhalen. Je vraagt je af of hij wel heeft bestaan.  Opvallend is dat je steeds verwacht de Jules en Nicole elkaar zullen ontmoeten. Dat gebeurt echter niet. Ze hebben ieder hun eigen zoektocht naar een ander soort leven. Misschien was het boek voor mij interessanter geworden als ze elkaar wel hadden ontmoet en met elkaar hadden gepraat over hun zoektocht. Het eerste deel van het boek las ik met veel enthousiasme maar daarna zakte het weg. Ik vond hetgeen waar de personages naar zochten niet echt interessant en hetzelfde gold voor hun bespiegelingen over het leven. Gaandeweg het verhaal verdween de betrokkenheid met hun zoektocht bij mij en de interesse in het boek."
"1","Ik las deze verrassende bundel en heb vrijwel steeds met een glimlach op mijn gezicht zitten lezen. Soms met een frons over zoveel slechtheid, maar het zijn heel menselijke onderwerpen of gebeurtenissen waar je over leest. De ironie spat er steeds weer vanaf.  De personages zijn zeker niet om jaloers op te zijn en de gebruikte woorden zijn niet allemaal even aardig of fijnzinnig, maar toch lees je bijna alle verhalen in deze bundel met plezier.  Een heerlijke bundel om zo nu en dan even in te lezen. Vooral op de momenten wanneer je niet gelukkig bent met jezelf. Daarna ben je weer een blije gup. Let op mijn woorden!"
"0","Ik ben halverwege het boek gestopt met lezen... Ik vond het langdradig en niet spannend... jammer want haar boek hiervoor vond ik wel heel spannend..."
"1","Vals beeld is het eerste boek dat ik van Elvin Post heb gelezen (Groene Vrijdag las ik hierna). Vals beeld is stukken beter. Het is een leuk verhaal met veel humor en veel beter uitgewerkt dan Groene vrijdag. Het is wel een beetje simpel geschreven. Dat merk je vaker bij Nederlandse schrijvers zoals bijvoorbeeld Saskia Noort. Een literaire thriller is is het dus allesbehalve, maar dat maakt de plot er niet minder om. Post heeft Vals beeld met plezier geschreven, dat is duidelijk. Nu maar hopen dat de volgende boeken ook van dit niveau, en dus beter dan Groene Vrijdag, zijn."
"0","Roel Thijssen reist, samen met zijn vrouw Mieke, door Laos om inspiratie op te doen voor het schrijven van spionageromans. Hun reis begint in Vientiane, het ‘geïmporteerde’ Thailand. Van daar uit vervolgen zij hun reis naar Vang Vieng, de Indochinese variant van Ibiza. Daarna reizen ze door naar Luang Prabang, de laatste schakel met de wereld buiten Laos. Vervolgens doen ze Pakse aan, een stad die de diepe historische wortels van Vientiane en Luang Prabang mist aangezien de stad amper een eeuw oud is. Vanuit Pakse gaan ze naar Champassak, een uit de kluiten gewassen gehucht met een, niet eens geasfalteerde, hoofdstraat. Ook brengen ze een bezoek aan de ruïnes van Vat Phou, die in een opvallend goede staat zijn ondanks het feit dat ze al gebouwd zijn in de negende eeuw. Hun reis sluiten ze af op het backpackers eiland Don Det.    Laos is een land dat door vele Azië-gangers niet direct als reisbestemming wordt gekozen. Thailand staat (uiteraard) op nummer één en dan zijn er nog wel een aantal landen die de voorkeur krijgen boven Laos. Een belangrijke reden hiervoor is uiteraard ook dat Laos pas vanaf het begin van deze eeuw (beter) toegankelijk is voor reizigers. Maar toch is er van massatoerisme echter absoluut geen sprake.    Laos is een land met een historie die terug gaat tot in de 14e eeuw. Toen werd het Koninkrijk Lan Xang of Lan Xang Hom Khao, het rijk van de miljoen olifanten en de witte parasol, gesticht. Laos valt moeilijk te doorgronden, mede door zijn complexe geschiedenis, maar dit mysterieuze maakt het ook weer zo aantrekkelijk.    In Het land onder de witte parasol schetst Roel Thijssen aan de hand van diverse invalshoeken een beeld van Laos in het verleden én het heden. De religie komt uiteraard aan bod, de geschiedenis van het land wordt beschreven, de (invloeden van) oorlogen en buitenlandse machten, maar ook het koningshuis (dat sinds 1975 niet meer bestaat), de opkomst van het toerisme en de Laotiaanse keuken.    Het is jammer dat Thijssen geen chronologische volgorde aanhoudt voor, in ieder geval de geschiedenis, van het land. Dit én de vele andere onderwerpen komen nu door elkaar heen aan bod. Verder verwijst Thijssen veel én vaak naar andere boeken die over Laos geschreven zijn en dat maakt het verhaal soms nogal rommelig.    Thijssen hanteert geen boeiende schrijfstijl. Het boek bevat grotendeels een ‘droge’ opsomming van feiten en gegevens en slechts af en toe permitteert hij zich een grappige opmerking of beschrijving. Maar zeer zeker té weinig om het boek als prettig leesbaar te beschouwen.   Als gids voor de geïnteresseerde toerist is het boek nauwelijks bruikbaar, aangezien er té weinig aandacht geschonken wordt aan de (toeristische) bezienswaardigheden in het land.    Een veelgebruikte uitdrukking in Indochina (een geografische term voor dat deel van Azië dat bestaat uit het huidige Vietnam, Laos en Cambodja)  is: ‘Same, same, but different’. Deze uitdrukking is ook vaker gebruikt als titel voor films over Azië en het is dan ook deze uitdrukking die de subtiele verschillen tussen de Indochinese culturen goed weergeeft. Het lijkt allemaal één pot nat, en tóch is het anders…. Een uitdrukking die de lading volledig dekt."
"1","Wat een daveringwekkend goede thiller. Pageturner en nagelbijtend spannend. Ik heb vele goede thriller gelezen, maar deze is huiveringwekkend goed. Ik vond de vorige 3 boeken van Lars Kepler al geweldig, maar deze spant in mijn ogen de kroon. Geweldige hoofdpersonen. Ieder hoofdstuk even spannend. Het einde van het boek laat je in het ongewisse en doet mij nu al uitkijken naar het volgende."
"0","Dat is ook logisch dat het boek niet voor goede slapers is en misschien was het ook geen goed idee om het te lezen. Iemand had het mij aangeraden omdat er veel feiten en tips in staan om je te helpen met beter te leren slapen. In mijn geval ben ik meer gaan piekeren over mijn slaapgedrag, wat een averechts effect is van de bedoeling van het boek. Ik weet wel dat het voor slechte slapers een oplossing kan bieden m.b.v. het slaapdagboek."
"1","Zojuist mijn derde Dirk Pitt achter de kiezen. Heb in een vorige eeuw al de boeken van Alistair MacLean gelezen. Deze waren razend spannend en... spijtig genoeg heb ik nu pas Clive Cussler ontdekt, zijn opvolger in feite. Ik heb juist de 12 laatste Dirk Pitt boeken aangekocht die als ebook zijn uitgekomen. Kan niet stoppen met lezen, zo plezierig en ontspannend..."
"0","Twee broers komen bij elkaar om gezamenlijke herinneringen aan hun gestorven moeder op te halen. De één is gelovig, de ander is atheïst. Het is bij vlagen een grappige confrontatie tussen twee personages die hun familierelatie proberen te herstellen, maar die steeds tegen onoverbrugbare verschillen in hun botsende wereldbeelden aan blijven lopen. Op zich heeft het dan ook wel de potentie ontroerend te gaan worden in hoe deze twee tegengestelde mensen dichter bij elkaar proberen te komen.  Helaas zit het vol met clichés over religie en zingeving in de moderne tijd. Het atheïstische personage Jannes is een eenzame doler en melancholische alcoholist, terwijl gelovige broer Henri het stereotype is van de goedhartige gek die klinkklare onzin gelooft. Hun verschillende wereldbeelden worden zo absurd eenzijdig tegen elkaar afgezet, dat het weinig ruimte biedt voor de subtiele kanten van intermenselijke relaties. Waarbij het ook steeds gekoppeld wordt aan platgetreden gemeenplaatsen: Lourdes als het religieuze pretpark, de evolutietheorie wordt afgezet tegen het creationisme, The Passion of the Christ als antisemitische kitsch en complotgekkies die 9/11 als Inside Job zien."
"1","De minzame moordenaar Beschrijving Het boek ‘de minzame moordenaar’ is geschreven door Bram Dehouck. Met deze boek debuteerde hij als romanauteur. Zijn boek kende een groot succes want in 2010 werd zijn boek bekroont met de schaduwprijs (een literaire aanmoedigingsprijs die wordt uitgereikt aan de auteur van het spannendste Nederlandstalige debuut) en de gouden strop (de prijs voor de meest spannendste roman die oorspronkelijk Nederlandstalige geschreven is) . Het was nog geen enkele misdaadauteur gelukt om deze 2 prijzen in hetzelfde jaar te winnen. De kritieken waren zo lovend dat er even werd gedacht dat dit niet zijn eerste misdaadroman was. Interpretatie In het begin van het boek zijn er 3 moorden gepleegd in Ieper. Dit is een zaak die moet opgelost worden door de gerechtelijke politie van Ieper die onder leiding staan van Mevr. Steen . Maar al na de eerste passage wordt de ‘whodunnit’ vraag al opgelost voor de lezer. De rechercheur Philip Rondelez is de dader. onverwachte ontdekking maakte de nieuwsgierigheid helemaal los. Maar de afschuw die Ik voelde voor een serial killer werd in de loop van het boek onvermijdelijk naar sympathie omgevormd. Want in het boek werd het tragische verleden en de motieven van de moorden van de rechercheur Philip Rondelez met flashbacks duidelijk gemaakt . Wraak was het gene wat centraal stond in het boek. Sanne was de liefde van zijn leven. Hij had haar leren kennen toen ze 19 was en geschiedenis studeerde. Het was een doodnormaal koppel waarmee het heel goed ging Ze hadden allebei zowat hun uitgestippelde plan bereikt. Op Sanne haar verjaardag kwam Philip te weten dat hun kinderwens misschien in vervulling ging komen want ze was 2 weken over tijd. Maar deze wens werd samen met Sanne haar leven omvergereden door een dronkaard. Dit verwoestte het leven van Philip. Daarnaast kwam de doodrijder van Sanne met een zeer geringe straf en een geldboete die hij nooit afbetaalde ervan af . Dit heeft ervoor gezorgd dat Philip deze 3 moorden heeft gepleegd en nog een 4de op het einde. Wat deze 4 vermoorde mensen gemeen hadden was dat ze alleenstaande mannen waren die zich als arrogante gekken gedroegen op de openbare weg. Dit feit zorgt niet alleen voor de onvermijdelijke sympathie die we beginnen te voelen voor Philip . Maar ik denk ook dat de lezer (zoals in misdaad en straf van Dostojevski) de vraag wordt gesteld of de moorden op deze personen gerechtvaardigd kunnen worden of niet . Evaluatie Dit boek heeft een sterke impressie op mij achtergelaten. Vooral omdat er steeds dezelfde vraag door mijn hoofd spookten. Is deze sympathie die ik voel terecht. Want bij de onvermijdelijke sympathie knaagt er nog steeds een gevoel dat zegt dat moord een ernstige misdaad is . Ik probeerde de vraag op te lossen door me in de plaats van verschillende personages te zetten . Maar dit leiden alleen nog maar tot meer verwarring en vragen . Het boek kende maar weinig pagina’s maar het zat wel vol met mooie passages die veel emoties en gedachten losmaakte .Daarom vind ik zijn boek erg geslaagd."
"0","Ergens in Engeland wordt door een eenheid van de Britse Special Forces een gezin van hun bed gelicht. Inlichtingen wijzen erop dat vanuit de woning van het gezin de firewalls van de best beveiligde databank in de Verenigde Staten zijn gekraakt. Iets dat onmogelijk werd geacht. De dader is de oudste zoon van het gezin, een verlegen jonge die aan Het syndroom van Asperger lijdt. Sir Adrian Weston, het voormalige hoofd van de Britse geheime dienst leidt het onderzoek in deze belangwekkende zaak. Het blijkt al snel dat het leven van de jongen die de bijnaam De Vos heeft gekregen, niet meer veilig is als buitenlandse mogendheden ontdekken dat hij een belangrijk wapen kan worden in de cyberoorlog die zich onzichtbaar voor de buitenwereld afspeelt.  De Engelse schrijver Frederick Forsyth (1938) is een van de meest vooraanstaande auteurs in het thriller en spionagegenre. Hij werd wereldberoemd met boeken als De dag van de jakhals, De honden van de oorlog en Geheim Dossier: Odessa. De vos is zijn laatst verschenen boek. Ondanks het feit dat het boek goed geschreven is en feiten en fictie goed met elkaar verweven zijn, is het als thriller middelmatig.  De personages blijven oppervlakkig en komen niet echt tot leven. Ze spelen een rol in een verhaal dat een vloeiend ritme mist omdat er veel sprongen in de naoorlogse geschiedenis worden gemaakt en dat wekt een soms rommelige indruk. Het lijkt meer op een geo-politieke analyse dan op een spannende thriller met een boeiende verhaallijn.  Het verhaal gaat over de cyberoorlog die zich tussen de grote mogendheden afspeelt en waarin een geniale hacker met het syndroom van Asperger het wapen is dat deze oorlog in het voordeel van het westen moet beslissen. Achtergrondinformatie over hoe hij de ondoordringbare codes kraakt, blijft achterwege en dat is jammer. Het zou een interessante aanvulling op het verhaal zijn geweest. Ook staat Forsyth niet stil bij ethische vragen over de inzet van een teenager met een ernstige ontwikkelingsstoornis als wapen in deze oorlog. Het zwart/wit denken dat in het verhaal veelvuldig aan de orde komt, irriteert. Het westen wordt voorgesteld als een bondgenootschap dat op alle terreinen superieur is aan welke vijand dan ook.  De ontknoping van het verhaal is erg gekunsteld en daardoor ongeloofwaardig. De vos geeft op zich redelijk goed leesplezier maar het is ook een boek waar het een en ander aan mankeert. Het laat je achter met een onbevredigend gevoel."
"1","Ik ben in dit boek begonnen zonder verwachtingen, ik kende de schrijfster nog niet. Het is zeker een succes. Het boek beschrijft heel mooi een puberende groep vrienden die een enorm drama te verwerken krijgen. Er lopen 2 tijdslijnen naast elkaar, netjes onderverdeeld per hoofdstuk, dus niet verwarrend. De hoofdpersonen die het belangrijkst zijn voor het verhaal zijn duidelijk uitgewerkt en je kunt je goed inleven in hun gedachtegang. Gwen is iemand waarmee je je snel inlaat, Patrick juist helemaal niet, echt de 'badguy' in het verhaal. De spanning word mooi opgebouwd en kruipt stiekem onder je huid, waardoor het steeds moeilijker word om het boek weg te leggen, je wil gewoon weten hoe het afloopt! Het eind is totaal onverwacht, ik had het niet zien aankomen.... lezen dus!"
"0","Sinds De Da Vinci code mag het verhaal bekend worden geacht: in het Franse Rennes-le-château ontdekte de arme priester Saunière iets dat hem ontzettend rijk zou gaan maken. Het is nog steeds niet bekend wat hij ontdekt heeft, maar complottheorieën zijn er genoeg. Zo zijn er theorieën die stellen dat Jezus niet ten hemel is gevaren, maar dat zijn lichaam naar Frankrijk is gebracht, of dat zijn vrouw, die zwanger van hem was, naar Frankrijk is gevlucht. Stapels boeken zijn er al over geschreven, zoals De tombe van God van Andrews en Schellenberger en Het heilig bloed en De heilige graal van Baigent, Leigh en Lincoln. Loomis heeft daar met De Pegasus connectie een overbodig aftreksel van gemaakt. Langdon Reilly is een advocaat die halsoverkop naar Frankrijk gaat als zijn zus en haar zoontje bij een bomexplosie om het leven komen. Daar ontdekt hij dat zijn zus net in het bezit was gekomen van een schilderij van Poussin dat ook in het Louvre hangt, maar dan met een andere achtergrond. Dit schilderij zou aanwijzingen bevatten voor een geheim dat nabij Rennes-le-château verborgen zou zijn door de Tempeliers. Reilly besluit te gaan onderzoeken wie er achter de moord op zijn zus zit en merkt al snel dat hij ook het doelwit van moordenaars is geworden. Loomis doet krampachtig zijn best om een spannend verhaal te schrijven, maar de hoeveelheid storende elementen is zo groot dat je als lezer het liefst het boek weg wilt leggen. Het verhaal is volstrekt niet origineel. Loomis maakt de ergerlijke fout om de politie in alle landen waar Reilly komt als onnozel neer te zetten. Zijn schrijfstijl lijdt onder vreemde vergelijkingen (Ze bracht meer hoofden aan het draaien dan de Amerikaanse vereniging van chiropractici) en geregeld kinderlijke dialogen. De moordenaars in De Pegasus connectie behoren tot een eeuwenoude organisatie die in een poging om bepaalde zaken geheim te houden even subtiel opereren als een olifant in een porseleinwinkel. Een onbedoeld hilarische uitschieter daarbij is de scene waarin de moordenaars tijdens een bergrit in een vrachtwagen onze held achterna racen die op een motor rijdt. Loomis doet in het begin van het boek geheimzinnig over het vorige beroep van Reilly, maar de oplettende lezer snapt al gauw dat hij geheim agent is geweest. De kwaliteiten van spion heeft Reilly alleen nodig als hij geconfronteerd wordt met de moordenaars; het speurwerk stelt niet zoveel voor in dit boek. Na lang nadenken ontdekt Reilly een mogelijk anagram van een zin op het schilderij van Poussin, maar als hij wat gezocht had op internet, zou hij overstelpt zijn door sites waar dat anagram allang gevonden is. Het helpt Reilly om in het gebied van Rennes-le-château rechtstreeks naar de schat te lopen, terwijl dat gebied al grondig uitgekamd is door andere schatzoekers. Loomis doet ook een poging zijn personages wat body te geven, maar slaagt daar niet in. De feiten die hij over de personages vertelt, zoals dat de zoon van de zus van Reilly geadopteerd zou zijn en dat Reilly nog elke dag denkt aan zijn vrouw die aan kanker is overleden, worden zo minimaal uitgewerkt, dat ze als niet relevant overkomen. Dat slecht uitwerken doet Loomis ook met meer zaken, bijvoorbeeld een stelling dat de moorden van een bepaalde organisatie in het teken staan van één van de vier elementen. Er wordt hier geen betekenis of vervolg aan gegeven, maar ondertussen verdraait Loomis wel de feiten door te zeggen dat de priester Saunière door verdrinking is omgekomen in plaats van door een beroerte. Ook de uitleg van Loomis over het schilderij van Poussin en de stand van de herdersstokken is matig. Een afbeelding van het schilderij zou daarbij trouwens handig zijn geweest. En zo gaat het verhaal verder tot Loomis aan het eind van een boek een krampachtige poging doet om een verrassend slot uit zijn hoed te toveren, maar ook dat slaat niet aan."
"1","Diney Costeloe vestigt zich na haar doorbraak met “de verloren kinderen” stevig als schrijfster over kinderen op de vlucht in de tweede wereldoorlog met “het meisje zonder naam”  Om haar dochter te beschermen tegen de Jodenvervolging in Duitsland word Lisa Becker door haar moeder als 13-jarige vanuit Hanau op de trein gezet naar Engeland in de hoop dat ze daar liefdevol opgevangen zal worden en veilig zal zijn voor als het geweld. Alleen, zonder haar blinde broertje en in onwetendheid over haar vader die tijdens de kristalnacht gewelddadig is weggevoerd.  In Londen aangekomen zonder kennis van de taal word Lisa opgevangen door Dan & Naomi, een kinderloos echtpaar die proberen haar opgenomen te laten worden in de gemeenschap. De Blitz bereikt echter ook Londen en tijdens een van de bombardement is ook Lisa slachtoffer en wordt wakker in het ziekenhuis zonder geheugen.  Voor Lisa begint opnieuw een zoektocht naar haar eigen ik, de naam die haar gegeven en de platteland omgeving waar ze naartoe geplaatst is neemt ze ogenschijnlijk zonder moeite aan, maar toch blijkt al snel dat ze eigenlijk Duits is en daar heeft de Engelse bevolking meer en meer moeite mee. Wie zegt dat de vluchtelingen niet stiekem spionnen zijn?  Costeloe heeft diverse zware aspecten die in de tweede wereldoorlog plaatsvonden in een luchtig leesbaar jasje gegoten. Hierdoor mist het net de uitwerking dat je het verhaal weg zou moeten leggen om bij te komen maar blijf je doorlezen alsof je een feelgood in je handen hebt. Een knappe prestatie omdat er onderwerpen belicht worden waar niet veel aandacht aan besteed is geweest en je dan toch denkt: “goh dat heb ik me nooit bewust gerealiseerd dat toen daar ook plaatsvond.”"
"0","Nora, een meisje van 16, wordt tijdens haar biologieles partners met Patch. Patch is een mysterie voor Nora. Hij is ontastbaar, angstaanjagend en onbekend. Verbazingwekkend weet hij erg veel dingen over Nora. Nora wordt hier nogal achterdochtig van en wil meer over Patch te weten komen. Tegelijkertijd ziet Nora vreemde dingen en vraagt zich af of deze verschijningen iets met Patch te maken hebben. Hoe dichter ze bij Patch komt, hoe gevaarlijker het wordt, maar Nora kan niet van hem wegblijven. Wat zal dit voor gevolgen hebben voor Nora...?  Ik vind Hush Hush een erg leuke titel, en de cover van dit boek is waanzinnig mooi. Helaas is de rest van het boek een stuk minder goed. Ik ben zelfs bang dat ik er slecht van moet maken. Het boek is ontzettend simpel geschreven, ik had het gevoel alsof het geschreven was voor 12 jarigen. Daarnaast waren de personages erg oppervlakkig. Ik heb niet het gevoel alsof er enige ontwikkeling was, Nora was erg naïef en maakte dezelfde fouten opnieuw en opnieuw. Patch was een typische 'bad-boy', maar dan ook echt bad. Ik heb eerlijk gezegd geen positieve dingen gezien aan hem, en het stoort me dan ook dat de hoofdpersoon verliefd op hem is. Alsof zulke jongens uiteindelijk goed voor je zijn, een slecht voorbeeld voor onzekere jonge meiden.  Al met al vond ik dit geen goed boek, en ik zou het zeker niet aanraden. Behalve dan voor Twilight-lovers."
"1","Wat een knaller van een boek! Het heeft me meteen uit mijn leesdip gehaald, maar meteen erna wist ik niet meer wat te lezen, het verhaal had me echt wel bij de keel gegrepen… Ik denk dat iedere boekenworm dit wel al eens heeft meegemaakt.  Wat maakt het boek nu zo bijzonder vraag je je af? Wel, het onderwerp is zo pakkend dat het je gewoon niet meer los laat. Quinn gaat de persoon zoeken die het hart van haar vriendje heeft gekregen. Orgaandonatie is tegenwoordig enorm veel gevraagd. Het boek doet je dus wel nadenken over jezelf. Zou ik ook mijn organen doneren om zovele levens te redden? Of is het gedacht toch wel wat schrikwekkend dat iemand anders met ‘mijn’ stukjes lichaam gaat rondlopen?  Een heel groot pluspunt in mijn ogen was dat er aan het begin van elk hoofdstuk een weetje, quote, gedicht,… over het hart of orgaandonaties staat. Kirby heeft hier heel veel opzoekwerk aan gehad. Ik ben persoonlijk heel veel te weten gekomen door deze weetjes. Het is dus zowel een informatief als een ontspannend verhaal!  Het boek is een echte aanrader, ik kan het maar niet genoeg benadrukken. 2016 is nog niet zo lang bezig, maar dit kan wel eens het beste verhaal zijn dat ik dit jaar zal gelezen hebben! http://booksandteacorner.wordpress.com"
"0","Ik heb dit boek geluisterd via de luisterboeken app van Hebban. Qua voorleesstem vond ik het best goed en aangenaam om te beluisteren, maar verder vond ik de gebeurtenissen in Villa Toscane erg voorspelbaar en zonder enige diepgang Lekker als tussendoortje, maar verder een boek dat ik snel weer vergeten zal zijn. De twee sterren zijn dan ook voornamelijk een verdienste van de voorleester."
"1","Ik ben stil. Huil tranen met tuiten. Als je eens een geliefde hebt verloren ga je met dit boek terug naar die tijd. De pijn zo herkenbaar. Wat kan ik jaloers zijn op Sietske Scholten, dat zij dit zo prachtig en helder kan verwoorden. Dank je wel dat je deze strijd en het verlies hebt willen delen."
"0","Een boek waar de meningen duidelijk verdeeld over zijn: je vindt 't geweldig of je vindt er helemaal niets aan. Voor mij was het laatste het geval: te veel karakters, weinig sympathieke karakters en geen ontwikkeling in de karakters. Daarnaast veel bijzaken die, in plaats van een sfeerbeeld te scheppen of spanning op te bouwen, vooral voor afleiding zorgden. Maar goed, wel vlot geschreven, dus had ik 'm snel uit. Bijkomend voordeel: voor de Reading Challenge heb ik de 'boek met 1 of 2 sterren'-categorie nu afgevinkt. Maar had natuurlijk liever gehad dat ik het niet eens was met de recensent."
"1","Het liefdesverhaal van Julia is net zo magisch als het bos. Dit boek zit vol leuke opmerkingen, maar ook met hele mooie wijze lessen. Ik zou Julia Kandolf graag zelf eens ontmoeten. ;-) Top Jen!"
"0","Natuurlijk! Het is een aardig en spannend boek. Maar om het nu ***** te geven? Dat begrijp ik niet. Zo enorm onverwacht is de plot ook weer niet. En de personages ... Hoewel het perspectief hen steeds volgt, zijn ze niet echt dichtbij gekomen. Geen enkele personage is leuk, authentiek, warm. De hoeveelheid alcohol die er vloeit en alle zinnen die daaraan worden vuilgemaakt, dragen ook niet bij tot een warme band met dit boek. Kortom: best aardig vakantieleesvoer, maar valt erg tegen door alle lovende kritieken."
"1","Clancy is eindelijk weer op de goede weg. Vooral na zijn vorige boek (het rode gevaar) dat echt helemaal niks was. Nu is er eindelijk weer een boek dat vol vaart geschreven is. Aleen jammer dat het een vervolg verhaal is, en ik nu dus moet wachten op het volgende deel."
"0","Veel humor zal me waarschijnlijk ontgaan omdat ik de politieke situatie erachter niet ken. Andere zaken zijn zo links artistiek politiek correct dat ik de neiging krijg om het beschreven papier voor heel wat anders te gebruiken."
"1","Aangezien de onlangs in Nederland verschenen roman Schitterende ruïnes  van de Amerikaanse auteur Jess Walter (1965) een wereldwijd succes is, heeft de uitgever nu ook een van Walters oudere boeken uitgegeven. De Donutman (Citizen Vince) uit 2005, waar Walter destijds de Edgar Allan Poe Award voor won. De Nederlandse uitgever heeft het boek in twee edities, onder twee verschillende ISBN-nummers, in de markt gezet: als roman en als thriller. Slim, want het marktbereik is zo natuurlijk groter. Tegelijkertijd vraagt De Donutman  er zelf om, want eigenlijk past het boek in beide genres niet helemaal lekker.  De Donutman  is het verslag van een vierdaagse, tot mislukking gedoemde onderneming in een – ‘toevallig’ – crimineel milieu. De inhoud krijgt bovendien een thrillerachtig cachet door enkele ‘toevallige’ spanningsopbouwende schrijftrucs, zoals bijvoorbeeld de onheil voorspellende alwetende verteller. De plot is door misdaad gedreven: creditcard-zwendelaar Vince Camden wil een punt zetten achter zijn carrière en gaat daarbij de confrontatie met oud-collega’s aan. Er blijkt een huurmoordenaar achter hem aan te zitten en wanneer hij diens opdrachtgever benadert om zijn criminele verleden af te betalen, krijgt Vince de opdracht de huurmoordenaar zélf om te leggen. Tot zover eigenlijk de thriller, want hier wordt precies de kern geraakt van de psychologische problematiek waar het in het boek vooral om draait. De (on)macht tot veranderen.  Vince – type “ruwe bolster, blanke pit”, een onvermoede romanticus en boekenwurm die zijn boeken niet uitleest uit vrees voor teleurstelling – zit in een getuigenbeschermingsprogramma. Verbannen uit New York. Werkzaam in een donutzaak. Het is de vooravond van de presidentsverkiezingen in 1980 en de ontvangst van een stembiljet doet Vince beseffen: zijn nieuwe identiteit maakt hem een vol- en eerwaardig burger. De slogan van presidentskandidaat Reagan die zijn zittende rivaal Carter onderuit moet halen, “Heeft u het beter dan vier jaar geleden?”, opent Vince de ogen. Hij zit midden in een gegeven tweede kans, die hij niet meer wil verpesten. Zijn bijnaam Donutman is een geuzennaam, Vince is een wannabe Burger. Dat zijn burgerschap niet helemaal vrij blijft van (tamelijk expliciet) geweld is niet zijn eigen keuze. De subplot met Alan Dupree, een jonge politierechercheur die zich bezighoudt met een onderzoek naar Vince Camden, betreft eveneens de (on)macht over je eigen gedrag en handelingen. Dupree zit Vince op de nek, maar wordt in New York tegengewerkt door een collega die door persoonlijke omstandigheden tot criminele nevenactiviteiten is verleid. Hoe moet Dupree daar (moreel) juist op reageren, met welke gevolgen? De verhaallijnen komen na vier slapeloze dagen ten slotte samen en leiden tot een climax - de verkiezingsuitslag én een gijzeling -  die voor alle betrokkenen een beslissende wending in het leven betekent.  Je kúnt De Donutman  zeker lezen als een thriller. Een die vooral verontrustend is, zeker niet nagelbijtend spannend, maar traag en beschouwend, zonder rollercoasters of suspense. Een in de lijn van – en al even dubieus als – de thrillers Gone, Baby, Gone  van Dennis Lehane en The Fight Club  van Chuck Palahniuk. Ben je daar op voorbereid, dan zal deze thriller niet tegenvallen. Sterker nog, dan wordt het lezen rijkelijk beloond. Een oordeel over De Donutman  als thriller sec is vertekend: het is niet eerlijk en schiet domweg hopeloos te kort. Dit boek heeft een heel andere “thrill” dan de geijkte thriller. Het stemt tot nadenken, qua thematiek en symboliek. Met een round character waar je wel sympathie voor móét vatten en een politieke en maatschappelijke boodschap die je niet kunt negeren, verteld in klare taal met verrassend verfijnde humor. Als je deze misdaadroman uit alle macht tot thriller wilt bestempelen dan in dit geval toch wel met een vetgedrukt driedubbel verdiende toelichting ‘literair’. De Donutman  gaat niet om sensatie, maar om gevoel."
"0","Een vrouw in een dorp aan de Noorse Goudkust, met een bevoorrecht leven: een overvloed aan geld en luxe, een succesvolle en liefdevolle echtgenoot, fijne kinderen, een baan-voor-de-leuk erbij en vooral veel schone schijn. Een gewoon bestaan voor wie er is opgegroeid, een bestaan dat de moeite waard is om voor het behoud ervan te vechten. Cecilia Wilbourg, hoofdpersoon in dit debuut van de Noors-Engelse schrijfster Alex Dahl, weet er alles van. Dit is haar leven, en dat wil ze graag koste wat kost zo houden. Maar dan stapt de achtjarige Tobias ineens haar leven binnen. De jongen aan de deur. En met Tobias aan de deur begint de droomwereld van Cecilia te wankelen en blijkt haar leven voor een groot deel gebaseerd te zijn op leugens en gebouwd op drijfzand. Zal Cecilia haar leven kunnen voortzetten, en wat gebeurt er met Tobias? Alex Dahl vertelt het verhaal van Cecilia en het verhaal van de jongen aan de deur aan de hand van verschillende vertelperspectieven. Zo komt Cecilia uitgebreid aan het woord, maar ook Tobias, en via dagboekaantekeningen ook Annika, de verslaafde vrouw die het verleden van Cecilia letterlijk op diens stoep legt. Door deze wisseling in perspectieven wordt de lezer steeds nieuwe puzzelstukjes aangereikt die steeds meer de hele puzzel inkleuren. Nou ja, puzzel? Een beetje lezer heeft al heel snel door wat er in het verleden gebeurd is, hoe de (vroegere) levens van de verschillende personages eruit zien en waarom de personages doen zoals ze doen. Er blijft weinig te raden over. Daarbij zijn de personages en de gebeurtenissen voorspelbaar en nogal clichématig ingevuld: Cecilia heeft arme jeugd gehad en wil dús luxe, Annika is verslaafd en valt dús ten prooi aan een slechte vriend, Moffa toont als oude man/opa een en al begrip en liefde. Dat Cecilia een duister verleden heeft: tja. Dat Tobias niet per ongeluk op de stoep staat: logisch. Dat Annika verslaafd is, maar geen slechterik, en dat met de dood moet bekopen: ach, natuurlijk. Verrassend en/of spannend is het verhaal daardoor niet, en dat is voor een boek dat geafficheerd wordt als een ‘thriller’ een belangrijke tekortkoming is. Dankzij de strakke opbouw van het boek en de prima schrijfstijl met geloofwaardige dialogen is ‘The boy at the door’ desondanks een aardig, lezenswaardig debuut. Voor het verhaal geef ik hooguit één ster, maar voor stijl en compositie drie sterren. Gemiddelde dus: twee sterren."
"1","Een tip: hou je zakdoek in de buurt! Mischling is het aangrijpende verhaal van de tweelingzusjes Stacha en Perle die de gruwelen van nazidokter Mengele moeten doorstaan. Affinity Konar brengt in Mischling de veerkracht van een kind prachtig in beeld. Nietsvermoedende kinderen worden plots in de hel van Auschwitz gegooid. In hun eigen wereld, die ze met elkaar delen, blijven ze geloven in een betere toekomst. Zelfs wanneer ze gescheiden worden. Niemand weet wat er met de andere is gebeurd en toch blijven ze allemaal vechten. Vechten voor zichzelf. Vechten voor elkaar. Vechten voor een toekomst. Vechten voor wraak. Het verhaal van Stacha en Perle is fictie, maar je weet dat er duizenden kinderen de gruwelexperimenten van Mengele in real life hebben moeten doorstaan. En dat is het vreselijkste aan dit boek. Ondanks het zeer zware thema is het een heel mooi boek. Het is prachtig verteld met respect voor de vreselijke dingen die zich hebben afgespeeld in het verleden."
"0","Het huwelijk van Sara en Karel staat op springen. Ze zijn op elkaar uitgekeken. Wanneer Sara dan de stap neemt om alleen te gaan wonen, ervaart ze wat vermoedelijk vele anderen ervaren in een analoge situatie. Ze komt er helemaal alleen voor te staan. Het lijkt wel alsof ze als het ware verstoten wordt door de maatschappij. Het boek begint veelbelovend met een thema dat waarschijnlijk zeer herkenbaar is voor velen. Als lezer word je meegenomen in de leefwereld van Sara. Je beleeft alles vanuit haar oogpunt en je leeft mee met haar gevoelens en emoties. Maar jammer genoeg blijft de beschrijving van Sara haar gevoelens en van wat ze meemaakt, zeer oppervlakkig. Je voelt tijdens het lezen dat er veel meer in had kunnen zitten. Dikwijls is het niet meer dan een zakelijke, redelijk afstandelijke beschrijving van gebeurtenissen. Daarbij komt ook nog dat er iets te veel seksscènes aan bod komen. Deze lijken soms als het ware uit het niets te komen. Hierdoor komen ze ook redelijk ongeloofwaardig over. Naarmate het verhaal vordert, wordt de reden van deze scènes wel duidelijk, maar toch blijf ik ze als een storend, te overheersend element ervaren. Ze hadden meer op een geloofwaardigere manier in het verhaal geïntegreerd moeten worden. In de tweede helft van het boek, gaar Sara op retraite, in de hoop zo haar leven weer op rails te krijgen. Ze neemt deel aan een groepsreis onder leiding van een gerenommeerde goeroe, aan de voet van de vulkaan, Stromboli. Helaas is dit deel van het verhaal zeer langdradig en saai. Er wordt zeer veel aandacht besteed aan de Yoga en groepssessies, waardoor het verhaal zeer traag vooruit gaat. Ook hier ontbreekt diepgang en betrokkenheid. Een aantal keer lijkt de goeroe, in het belang van het verhaal, op een zeer vreemde manier? over informatie en gegevens te beschikken. Dit maakt het allemaal nogal ongeloofwaardig en vergezocht. Sterk doorheen het verhaal, waren de columns van Karel. Dit was een heel mooi en sterk element is het boek. Hierin kwamen wel de emoties en de diepgang naar voren die dooreen de rest van het boek ontbraken. ‘Stromboli’ is een boek dat een aantal zeer emotionele thema’s aansnijdt. Hoewel Saskia Noort een zeer vlotte zinsbouw hanteert, ontbreekt het verhaal vaart en diepgang. Mijn verwachting waren hooggespannen na het lezen van de achterflap. Maar het verhaal is jammer genoeg niet zo vurig en exposief als de titel doet vermoeden. Zowel het verhaal als de personages missen karakter en diepgang."
"1","Het gaat over deze vijf personen. Hebben alles bereikt in het zakenleven. Komen regelmatig samen in een club in New York. Voor hun verveling te doorbreken beden zij een nieuw spel. Een complot van mensen om bij elkaar te komen om een spel te spelen met moord en doodslag. Geheimzinnige spelregels heersen over dood en leven. Het spel speelt zich af in New York. Zij die New York kennen zullen door heel de stad meegenomen worden; De politie van New York weet maar één antwoord: het inzetten van de beroemde criminoloog Noah Aikman. Ook zijn dochter werkt mee. ook de criminoloog krijgt ook geen vat op het probleem, de vele moorden. Ook F.B.I en het leger worden ingezet om te helpen; Op het einde heeft de criminoloog door dat de vier heren een spel spelen zoals mens erg je niet. Echter de pionnen zijn levende mensen. een aanrader."
"0","Je eerste liefde verliezen. We hebben het allemaal meegemaakt, of niet natuurlijk, of we zijn nog bij onze eerste liefde. Desalniettemin, als je ooit verlaten bent of hebt, dan zul je je wellicht herinneren hoe jij dit verwerkte.  Tijdens zijn relatie met Judith voelt Julian opeens dat zij toch niet de ware is. Hij doet er alles aan om Judith het leven zuur te maken in de hoop dat zij de relatie verbreekt, want hij durft het niet. Het lukt. Het hoge woord komt van Judiths lippen. De relatie is uit. Julian verbaast zich vervolgens over hoe lastig de scheiding is. Schijnbaar onverwacht wordt hij overvallen door angst en onzekerheid over de toekomst. Dan krijgt hij de kans om een zomer voor een dwergnijlpaard te zorgen. Julian grijpt de kans met beide handen aan. Een zomer waarin veel gevoelens de revue passeren, begint.  Zelfportret met nijlpaard is de derde roman van van Arno Geiger (1968) die in het Nederlands is vertaald. In 2006 verscheen Met ons gaat het goed en in 2012 De oude koning in zijn rijk. Zelfportret met nijlpaard is qua thematiek makkelijk te plaatsen tussen de reguliere coming-of-age-romans. Een adolescent staat er opeens alleen voor en probeert zich te positioneren in een lastige wereld. Het  toegevoegde dwergnijlpaard en de aparte relatie tussen Aiko en de stervende Professor Beham geven de roman, die anders qua thema wel heel doorsnee ‘coming-of-age’ zou zijn, een verfrissend tintje.  Houd jij van treffende beschrijvingen van gevoelens en gedachten in een roman, dan ben je bij Zelfportret met nijlpaard aan het juiste adres. Geiger schetst een realistisch beeld van rouw en adolescentie. Julian begint bijvoorbeeld een affaire met Aiko, maar dit houdt niet in dat zijn herinneringen aan Judith opeens zijn uitgewist. Ook noemt hij zijn huisgenote Nicki regelmatig bij de verkeerde naam: Zo nu en dan ligt er tragikomedie in de beschrijvingen van de zeer serieuze Julian besloten.  Dan, ongeveer na twee derde van de roman, begint de zwaarmoedige toon te veel de overhand te krijgen. Het einde van de zomer komt steeds dichterbij en Julian weet niet wat hem te wachten staat. Geiger lijkt de twijfel en onzekerheid van Julian te willen benadrukken in zijn stijl, maar slaat hierin door. De zinnen worden passiever en fragmenten over ellende in de wereld volgen elkaar in hoog tempo op. Ja, deze ernstige toon past goed bij de gemoedstoestand van Julian, die niet weet wat er gaat gebeuren wanneer de zomer voorbij is, maar er is nu geen tegenwicht meer. De ellende van Julian ligt er wel erg dik bovenop. Ook wisselt Geiger vaak zonder reden van stijl, al beheerst hij die stijlen wel allemaal: Het wordt onduidelijk waarom Geiger al deze stijlen combineert en de roman wordt wat vermoeiend om door te komen.  In Zelfportret met nijlpaard worden, net zoals in Geigers andere romans, verrassende elementen gecombineerd, maar misschien net iets te veel. Julian was een happy ending gegund."
"1","Super spannende thriller, vanaf het begin boeiend, je wilt door lezen en niet loslaten. Het verhaal zwakt iets af na ongeveer driekwart van het boek maar het blijft toch een topper! Lezen!!"
"0","Vera is vijfendertig als ze te horen krijgt dat ze uitgezaaide kanker heeft en niet meer te genezen is. Met haar vijf jaar jongere broer Max, die een jaar na de dood van broertje Menko geboren is, heeft ze een zeer sterke band en in zijn schildersatelier voelt ze zich veilig. Broer en zus hebben een traumatische jeugd gehad. Hun ouders groeien na de dood van hun tweejarige zoontje uit elkaar en zijn niet in staat liefde te geven aan elkaar of aan hun andere kinderen. Vera en Max lijden onder de depressieve desinteresse van moeder en de hardheid van vader. Vera voelt zich schuldig aan de dood van haar broertje en voelt zich verantwoordelijk voor het geluk van Max (en dat van haar moeder) Max is zwaar, altijd al geweest, hij kan er niks aan doen. Ze heeft de zwaarte die in hem huist altijd geprobeerd lichter te maken. In twee hoofdstukjes is mooi beschreven hoe de toegewijde grootouders het gat in de opvoeding voor een deel vullen en verder zoeken Vera en Max elkaar veel op. Ze delen op een gegeven moment zelfs een liefdespartner. De novelle van Anne Moon Disko bevat vele thema’s. De schilderkunst en de muziek worden gebruikt om de naderende dood en het ziekteproces van Vera ‘uit te beelden’. Net zomin als moeder haar dochter Vera kon troosten, kan Max zijn zus helpen. Hij kan haar niet schilderen, niet troosten, niet geruststellen. Hij wil het wel, maar hij weet niet hoe. Vera’s poging, om voor haar dood, na zeventien jaar geen contact met hem te hebben gehad, alsnog toenadering te zoeken tot haar vader, mislukt. Of het Max, vier jaar na de dood van zijn oudere zus, lukt, blijft een vraag."
"1","Was in 2007 een 'magisch' cadeautje van Tien-us mijn schoonzus. Is een mooi boekje. Gaat over dat je naar je hart moet luisteren en dat je je droom / dromen wil verwezenlijken. Laat je nadenken over de keuzes die je maakt of niet maakt. Begin de reis om je droom uit te laten komen en geniet en leef in deze ontdekkingsreis. Wees niet verbaasd als het eindpunt toevallig het beginpunt blijkt te zijn.... Prettige reis."
"0","Dit boekwerkje kwam tot stand als onderdeel van het project 'Rotterdam droomt' en werd mogelijk gemaakt door een subsidie van de Rotterdamse Kunststichting en het VSB Fonds Rotterdam. Het is dan ook niet verwonderlijk dat de stad Rotterdam centraal staat. Volgens de flaptekst gaat De hemelvaart over de Zweedse meesterspeurder Bengt Söderstam. Hij is door zijn dienst naar Rotterdam gestuurd omdat een ontsnapt spion (Arne Lundberg) zich daar zou bevinden.  Söderstam is half Zweed, half Rotterdammer, waardoor hij de stad kent van de bezoekjes aan de familie in zijn jeugd. In dit boekje herontdekt hij de stad en de speurtocht naar de ontsnapte Lundberg vormt de aanleiding. De thriller is van ondergeschikt belang. Het gaat om de gesprekken, de indrukken en de ervaringen in de stad. De zoektocht naar Lundberg is het kledingrek waar de ervaringen als kledingsstukken aan opgehangen worden.  De hemelvaart is ook een fotoroman voorzien van de producten van de gevoelige plaat van fotograaf Harold Naaijer en afgedrukt in zwart/wit. Het zijn intrigerende foto's die bewijzen dat gesprekken en ervaringen uit het boek resultaat zijn van echte gebeurtenissen met Lundberg als fictieve rode draad die alles verbindt. Daarom is De hemelvaart ook geen echte thriller want de hele speurtocht komt op mij als stupide over. Alleen op het eind van het boekje lijkt de thriller serieuzere vormen aan te nemen, maar dat einde is zowel vergezocht als onwerkelijk.  Als je de thriller wegdenkt, heb je hier een dromerig boek met fraaie sfeerimpressies en bijbehorende foto's. Als het zich op het platteland had afgespeeld, zou het een streekroman genoemd worden. Daarom zou ik De hemelvaart willen omschrijven als een aardig stadsromannetje om de Rotterdamse sfeer op te snuiven."
"1","In het verhaal over het vorige meisje staat een huis centraal. Jane wil hier heel graag wonen en ze heeft er alles voor over. Als ze maar opnieuw kan beginnen. Dat gold ook voor Emma, die voor Jane hetzelfde huis huurde. Op dat moment begrijp je ook de hoofdstukindeling; ze wisselen elkaar af. Het ene hoofdstuk heet: ’Toen: Emma” en het andere hoofdstuk heet “Nu, Jane” Dat schept een bepaalde orde in het verhaal die helemaal bij de sfeer past. Enfin, het huis, Je mag er pas in wonen als je een lange lijst met voorwaarden accepteert en geen spullen meeneemt als boeken, foto’s of huisdieren. Daarnaast krijg je steeds vragen via een computer die het huis beheert. Deze vragen staan ook in het boek. Dat maakt dat je jezelf steeds af zou vragen wat jij zou doen? En ook dat je wilt lezen van deze meiden hebben gedaan. Ze krijgen allebei een bijzondere band met de ontwerper van het huis. Het is dan echt heel spannend want het loopt een beetje in elkaar over omdat Jane steeds meer op Emma gaat lijken. Het wordt een soort driehoeksverhouding terwijl de personen in verschillende tijden leven. Emma is er niet meer, zij overleed in het huis. Dan is het moment van beslissen daar, maakt Jane een eigen keuze of laat ze zich toch weer beïnvloeden door de ontwerper of eigenlijk door het huis? Je kunt het boek niet lezen zonder zelf bij deze vragen stil te staan en dat maakt het boek meer dan een gewone psychologische thriller. Het einde is spannend en verrassend. De schrijfstijl van JP. Delaney, een pseudoniem van een Amerikaanse auteur, is prettig om te lezen omdat hij er niet omheen draait. Hij laat je echt meebeleven wat de hoofdpersonen beleven. Beschrijft de situaties goed en kan heel indringend vertellen. Er komt een film van uit maar ik raad je echt aan om van te voren het boek te lezen, juist omdat het een complex verhaal is. Door dat het echt om het spel tussen mannen en vrouwen gaat en er veel ruimte is voor gevoel en emotie past deze thriller goed in het rijtje met vrouwenthrillers."
"0","Jeetje wat matig zeg, ik had een stuk of 5 Scarpetta's gelezen en was hier met goede moed aan begonnen. Na een paar blz's had ik al door dat je het Eindstation gelezen had moeten hebben, maar ik besloot toch door te gaan. En dat werd dus een teleurstelling; spannend en vol aanwijzingen zoals haar eerste boeken is het zeker niet. Alles hangt van toeval aan elkaar en is echt totaal onrealistisch, dat laatste mag natuurlijk af en toe maar slaat hier totaal door. Jammer, jammer, jammer. Ik ga het Eindstation nog even lezen, maar ik verwacht er niet al te veel van eigenlijk."
"1","De directrice van Rosemere is een ander boek dan de boeken die in mijn kast staan. Toch trok het boek van Sarah Ladd me aan na het lezen van de korte omschrijving. Vroeger las ik meer boeken die in een andere tijd afspeelde. Zo las ik van Simone van der Vlugt de amulet, bloedgeld en Jehanne. Alle drie speelde de boeken zich af in een tijd ver voor ons. Het mooie vind ik dat je fantasie de volledige vrije loop kan gaan. Ik hoop en verwacht dat dit boek mijn fantasy ook gaat prikkelen.  De omschrijving die ik las: De 25-jarige Patience Creighton wordt een oude vrijster genoemd. De directrice van de Rosemere School for Young Ladies had verwacht dat haar hart ooit veroverd zou worden door een elegante jongeman, maar zover is nooit gekomen. En sinds haar vaders dood heeft ze haar handen vol aan de zorg voor haar moeder en het besturen van de school. Maar dan staat op een avond haar zwaargewonde huurbaas voor de deur. Patience verzorgt hem, maar kan niet vermoeden dat deze man haar toekomst op het spel zet.  In de brochure viel de kaft me ook op. Patience op de voorkant met een mooie rode jurk. Op de cover zoals het boek is geworden is de jurk groen. Nog steeds erg mooi maar de rode jurk sprak meer. De keuze is wel begrijpelijk na het lezen van het boek. Patience draagt namelijk bijna niks anders als rouwjurken.  Sarah Ladd - De directrice van Rosemere  De directe van Rosemere speelt zich af in Engeland in het jaar 1816. Doordat het jaartal bovenaan het eerste hoofdstuk staat weet ik goed wanneer het verhaal zich afspeelt. Hierdooe weet ik gelijk dat er nog geen telefoons zijn, dat er gereden wordt met paard en wagen en dat de rol tussen man en vrouw anders is dan wij nu kennen. Dit is erg fijn zo weet ik direct naar welke jaarperiode ik ga. Na de plaats, datum en het jaartal begint het verhaal direct. Je wordt direct in het verhaal gegooid, geen intro maar gelijk zit je middenin een achtervolging.  Vanaf dit eerste hoofdstuk wat je leest vanuit één van de twee hoofdpersonen zit ik al gelijk in het boek. De tweede hoofdpersoon maakt het nog veel leuker. Je leest het boek vanuit William Sterling en Patience Creighton. Twee hele verschillende personen en toch trekken ze elkaars aandacht. Er ontstaat een romance tussen de twee, althans ze vinden elkaar leuk maar denken beiden dat de ander niks in hem/haar ziet.  De directrice van Rosemere van Sarah Ladd is een heerlijk boek wat over de liefde gaat. Het gaat niet alleen over liefde maar ook over verlies, ingrijpende gebeurtenissen en nog veel meer. Je loopt mee in hun beide levens en hoopt dat ze bij elkaar komen. Ik vroeg me echt een aantal keer af of Patience en William bij elkaar zouden komen of zorgt de schuldeiser of de broer van Patience voor problemen.  Het boek heb ik in twee dagen uitgelezen. De schrijfstijl was lekker vlot en gemakkelijk. Als ik een hoofdstuk uit had wilde ik verder lezen want hoe zou dit of dat verder ontwikkelen? Er zitten een paar kleine voorspelbare dingen in maar dat maakt de ontknoping van het boek niet minder. Het einde heb ik met een grote glimlach gelezen. En mijn fantasie? Ja die maakte van Rosemere een mooi huis en de jurken en kapsels van Patience kon ik zo voor me zien en zo ook haar schoonzus."
"0","De kaft is echt mooi en als het boek zo goed gerecenseert wordt schept het verwachtingen! Helaas kon het me vanaf pagina 5 niet boeien het raakte me niet en bleef enorm afstandelijk! Ik kom geen sympathie voelen voor de karakters hoe wollig de woorden ook zijn. Niet mijn boek gestopt op bldz 73 het begon te irriteren Jammer!"
"1","Ik liet alles voor wat het was en begon te lezen.... en kon niet meer stoppen. Tot het moment dat zij achter zijn computer ging zitten... Hoe ging dit aflopen...Opeens gaat het boek anders dan wat je hoopt je komt er nog niet achter wat ze voelt en denkt. Je bent teleurgesteld je wilt het weten je zet door en dan krijgt het boek een verrassende wending je wordt er weer helemaal in mee gesleurd.  Waarschuwing; je huis verstoft je contacten verwaarloosd.... Tot je het boek hebt uit gelezen. Ik ga het niet verklappen je moet het lezen dan begrijp je wat ik bedoel!  Veel lees plezier! En Stefan hey wanneer is je volgende boek af? Wel een beetje doorwerken ;-)"
"0","Toen ik de korte inhoud van het boek las, dacht ik dat dit boek een humoristisch verslag zou worden van de aligator Albert tijdens zijn reis naar Orlando. De cover vond ik ook wel goed gevonden, tot ik het boek las. Toen klopte de cover niet met wat er in het boek stond want Albert zit in een wasteil in de auto en niet vastgebonden op het dak van de auto. Ik denk dat je van dit boek houd of helemaal niet, ik zit helaas in de tweede groep. In plaats van humor vond ik meer trieste stukjes in het boek. Ook vond ik dat sommige stukken zo wat snel verteld werden en niet goed uitgewerkt waren. Ook dat Elsie echt alles kan is zo ongeloofwaardig, ik vind daar niets grappig aan. Ook zijn sommige stukken zo moeilijk te begrijpen en moest ik overslaan nadat ik geprobeerd had om ze nog eens te herlezen. Jammer dat er niet meer over Albert gesproken werd maar volgens mij heeft hij nooit echt bestaan en was dit maar om het verhaal wat op te smukken. Helaas voor mij geen boek om nog eens te lezen"
"1","Het eerste deel  Van uitgeverij Zomer & Keuning ontving ik Vamp in Love als recensie-exemplaar, en hoewel ze aangaven dat het tweede deel best gelezen kon worden zonder het eerste deel te lezen besloot ik toch het eerste deel te kopen. Zodoende las ik Vamp on Heels van de Nederlandse schrijfster Marijke van den Elsen.  Vamp on Heels gaat over Fieke. Fieke geniet van haar vrijheid en de feestjes in Amsterdam, maar ze gaat niet helemaal met de goede mensen om. Vooral niet de goede mannen. Zo wordt ze namelijk in het begin van het boek opgepakt voor mogelijk drugsbezit en nadat haar advocaat/broer haar daaruit redt besluit hij haar terug te brengen naar haar geboortedorp. Haar ouders vinden dat het tijd is dat ze volwassen wordt en nemen haar appartement in Amsterdam – dat van haar ouders is en waar ze geen huur voor betaald – af. Hier begint het verhaal pas echt.  Leuke dynamiek tussen personages  Ze gaat uiteindelijk bij haar twee broers Jaap en Paul wonen en dat vind ik zorgen voor een hele leuke dynamiek in het boek. De twee broers die beiden erg verschillen van elkaar zijn erg aantrekkelijk op papier gezet en worden hier en daar ook mysterieus neergezet. Fieke vind vrij snel een goede baan en wordt verliefd. Maar is dit wederom een foute man, of heeft ze dit keer toch een goede gevonden? Hoe de verschillende personages met elkaar omgaan is in elk geval erg aantrekkelijk geschreven.  Lekker onvoorspelbaar  Vamp on Heels is niet spectaculair, maar het is wel een heerlijk boek om tussendoor te lezen. Als ik het boek even weg moest leggen vond ik het geen probleem, maar er de hele dag in lezen ook niet. In het begin dacht ik nog even ‘Waar gaat dit heen?’ maar al snel zit je in de heerlijke flow van het boek. Het verhaal gaat overigens op diverse plekken een andere kant op dan ik had verwacht en maakt het boek daarmee lekker onvoorspelbaar.  Het derde deel het meest interessant  Het derde deel van het boek werd het meest interessante deel van het verhaal en ik kon het boek toen ook niet meer neerleggen. Vooral de verhaallijn rondom Jaap vond ik erg interessant en had ik nog wel veel meer van willen lezen. Jaap is dan ook een erg aantrekkelijk personage. Maar in totaal is het denk ik het samenspel van de verschillende personages wat het boek zo leuk maakt. De relatie tussen Fieke, Jaap, Paul en ook haar zus Marte. Ik vond het leuk om over hen te lezen en het mysterieuze element in het verhaal maakt het interessant. Haar nieuwe vriendje vond ik iets minder geslaagd. Ik vond hem simpelweg niet interessant, maar gezien ik spoilervrije recensies wil schrijven kan ik daar hier niet op ingaan.  Einde niet bevredigend  Het einde van Vamp on Heels is echter niet bevredigend. Er zijn nog verschillende verhaallijnen waarvan ik nieuwsgierig ben naar hoe het verder zou gaan. De verhaallijn rondom het restaurant van Fiekes ouders is niet af, ik heb het gevoel dat Paul iets verborgen houdt (ikzelf denk dat hij nog niet uit de kast is gekomen en een vriendje verscholen houdt), maar ook hoe het afloopt met Jaap en Marte. Ook is er nog de verhaallijn van haar ex-vriendje die weer contact opneemt maar waar verder eigenlijk niet meer op ingegaan wordt, en is mij nog steeds niet duidelijk waarom Jaap en Paul restauranteigenaar Rogier niet mogen.  Daarnaast ben ik niet tevreden met de man met wie Fieke eindigt. Er leek toegewerkt te worden naar een bepaald persoon, maar daar wordt een hele andere draai aan gegeven. Het voelt uiteindelijk alsof het verhaal afgesloten wordt, en het dus inderdaad een losstaand deel is, maar dat het dat dus niet is. Het voelt niet alsof er echt een specifiek begin en eind is bij dit boek, het verhaal is voor mij nog niet af terwijl het zich wel zo voor lijkt te doen. Gelukkig is er een vervolg en heb ik die dankzij Zomer & Keuning al in huis. Ik ben erg benieuwd of die verhaallijnen daar alsnog afgesloten worden.  Conclusie  Vamp on Heels is een heerlijk, niet al te moeilijk, boek voor tussendoor met mysterieuze en onvoorspelbare momenten. Fiekes relatie met haar broers Jaap en Paul en zus Marte zijn interessant neergezet en zorgen ervoor dat je meer wilt lezen. Toch voelt het verhaal nog niet af doordat er vele verhaallijnen niet afgesloten zijn wanneer het boek eindigt. Ik hoop dat in Vamp in Love deze verhaallijnen alsnog een afgerond einde gaan krijgen.  Deze recensie verscheen eerder al op Reviews & Roses (www.reviewsandroses.nl)"
"0","Het zou een (literaire) thriller moeten zijn. Een definitie van thriller is: Een thriller (afgeleid van het Engelse to thrill, in vervoering brengen) is een genre van fictie waarin er sprake is van een bijzondere spanning. Het doel is de lezer of kijker voortdurend in spanning te houden. Ik heb dit niet in het boek kunnen terug vinden. Ik denk daarom dat het begrip thriller voledig ongepast is. Erg saai en langdradig verhaal, zonder spanning, maar vooral veel pornografische elementen. We zullen dit maar als functioneel beschouwen, maar een beetje te veel benadrukt. Ik zal dit boek dan ook niemand aanraden."
"1","Een psychologe die te kampen heeft met een midlifecrisis, raakt gefascineerd door Zetá. Zetá is een mysterieuze vrouw wier pad ze herhaaldelijk kruist. De ontmoetingen zijn het begin van een ingewikkelde liefdesverhouding, die de laatste zekerheden in het leven van de psychologe onderuithaalt.  Zetá verlaat op achttienjarige leeftijd haar ouderlijk huis en trekt naar Spanje op zoek naar haar wortels. Zij belandt daar echter in de schimmige wereld van illegalen en verboden liefde en ziet zich telkens opnieuw gedwongen te vluchten. Terug in Noordwest-Europa blijkt ze grote geheimen met zich mee te dragen, die ze langzaam aan de psychologe prijsgeeft.  Waarom kiest Zetá juist deze psychologe uit om haar verhaal aan te vertellen? Stukje bij beetje ontdekt de psychologe Zetá’s drijfveren en de redenen van haar vlucht. Dit leidt echter ook tot een pijnlijke confrontatie met haar eigen leven. Welke gevolgen heeft het einde van Zetá’s verhaal voor hun samenzijn? Je leest het in ‘Liefde is een rebelse vogel’.  Mijn visie In ‘Liefde is een rebelse vogel’ vertelt Mounir Samuel het verhaal van een uiterst gecompliceerde liefdesrelatie. Met zijn prachtige schrijfstijl weet Samuel de hoeveelheid emoties en de emotionele conflicten in dit boek, heel zorgvuldig te brengen. Het komt over, het komt binnen.  “Haar hart klopte in haar keel. Ze haalde diep adem en duwde met een luid gekraak de slaapkamerdeur open. Binnen enkele passen was ze in de woonkamer en overzag de situatie: tante Isabel zat ineengedoken op de tegelvloer, een rozenkrans bungelde tussen haar knokige vingers, een forse man stond over haar heen gebogen, de aders in zijn nek gezwollen door woede, alcohol of een combinatie van de twee.”  Het verhaal neemt de lezer mee door een verscheurd Europa. Met de hartstochtelijke klanken van de opera Carmen op de achtergrond, verhaalt ‘Liefde is een rebelse vogel’ over een veelheid aan emoties.  Schuld en boete, identiteitsvragen, illegaliteit, geaardheid, geslacht en het vluchten voor innerlijke conflicten, het zijn allemaal ingrediënten van ‘Liefde is een rebelse vogel’  “Onhandig bewoog ik haar heen en weer. Het begon een vertrouwd schouwspel te worden, dat wiegen in mijn kamer. Eerst mijn moeder en ik, nu zij in mijn armen. Maar Zetá liet zich veel makkelijker troosten. Ik kuste haar tranen een voor een weg, tot mijn mond haar lippen vond.”    Bijzonder gegeven is dat ‘de psychologie’ in het verhaal geen naam en geen uiterlijk krijgt toebedeeld. Dit personage blijft als het ware geheel anoniem. Dit zou de lezer als een gemis kunnen ervaren, maar zo ervoer ik het in elk geval niet. Ondanks dat dit personage naam- en gezichtsloos door het boek gaat, krijgt de lezer toch een goed beeld van haar. Bovendien komt door deze anonimiteit van de psychologe, Zetá juist extra goed uit de verf. Alsof de spots geheel op dit personage zijn gericht. Heel bijzonder en knap uitgewerkt!  “Het was absurd en ronduit grootheidswaanzin om te denken, maar Henri Meilhac en Lucovic Halevy moeten mij op het oog hebben gehad bij het schrijven van het libretto van deze wereldberoemde opera. Ik vond het een mooie maar ook onheilspellende gedachte.”  Kortom, ‘Liefde is een rebelse vogel’ is een zeer indrukwekkend, mooi en emotioneel boek!  Over de auteur Mounir Samuel (1989), voorheen bekend als Monique Samuel, is opiniemaker, politicoloog en Midden-Oostendeskundige. Hij schreef voor De Correspondent, Trouw, NRC Handelsblad, en levert regelmatig bijdragen voor de Groene Amsterdammer, waarvoor hij fly-in-correspondent Midden-Oosten en Noord-Afrika is. Hij werd bekend als vaste tafelgast bij Pauw & Witteman en schreef negen boeken. Voor zijn reisverhalen en reportages won hij de Dick Scherpenzeel Aanmoedigingsprijs voor grootste journalistieke talent van Nederland en Vlaanderen (2012) en de Lira Correspondent Prijs voor jonge correspondenten (2015). ‘Liefde is een rebelse vogel’ is zijn romandebuut.  Uitvoering Uitgeverij Jurgen Maas Paperback, 244 pagina’s Boek code: 9789491921254  Over Hanneke Tinor-Centi Hanneke Tinor-Centi (1960), communicatiemanager, tekstschrijver, boekrecensent en blogger. http://hanneketinorcenti.nl/"
"0","De auteur van dit boek Jessica Knoll is momenteel hoofdredacteur bij Cosmopolitan, en ook schrijf ze zelf nog artikelen voor dit blad. Ze groeide op in de voorsteden van Philadelphia en studeerde af aan de Shipley School in Bryn Mawr, Pennsylvania, en op de Hobart en William Smith Hogescholen in Genève, New York. Ze woont momenteel in New York City met haar echtgenoot.  Als je het boekomslag gedeelte leest denk je dat je een goed tot zeer goed thrillerdebuut boek in handen hebt. Helaas is dit na het lezen van het boek een enorme tegenvaller geworden...  Dat de auteur hoofdredacteur is bij het modeblad Cosmopolitan en zelf daar ook artikelen in schrijft is zeker te merken in dit boek. Want het grootste gedeelte van het 378 bladzijde tellende boek wordt er meer dan 100 bladzijde van in beslag genomen door het noemen van kleding-, schoenen en tassenmerken met daarbij ook nog de diverse losse accessoires als horloges, ringen of wat je zoal meer kunt bedenken. Tel daarbij ook nog de vele terugblikken van de hoofdpersoon (Tifani) en je houdt jammer genoeg niet meer dan een paar hoofdstukken over om er wat spanning in te brengen. Helaas zit er ook in deze hoofdstukken niet zoveel spanning dat je geneigd ben om op het puntje van je stoel te gaan zitten. Al met al is dit boek zeker geen thriller te noemen, maar ja wat dan, blijft dus de vraag is het nu hom of kuit?"
"1","Via de bieb-app heb ik dit boek beluisterd. Het is heel mooi voorgelezen.  De auteur draait er niet omheen en brengt je meteen in het verhaal waar het om gaat. De twee verhaallijnen van 'heden' en 'verleden'komen heel mooi naar elkaar toe.  De karakterbeschrijving vanuit Grace, de hoofdpersoon, naar Jack is heel mooi, precies en beeldend beschreven. Je hoeft er weinig moeite voor te doen je precies voor te stellen hoe het verhaal zich afspeelt. Er zijn geen overbodige beschrijvingen aan toegevoegd zodat het verhaal mooi vlot verloopt.  Ik heb alle momenten gegrepen om het verhaal uit te kunnen luisteren. Je kunt je voorstellen wat er gaat gebeuren, je wilt het weten, maar dan loopt het toch weer net anders dan je had bedacht. dat is mooi.  Heel mooi boek!"
"0","""Anna"" is mijn eerste boek van Niccolò Ammaniti, maar ik denk ook meteen de laatste. Dat betekent absoluut niet dat het boek slecht was, maar dat zijn schrijfstijl mij niet ligt.  Het boek speelt zich af in het wasteland van 2020, waar alle volwassenen zijn overleden aan een virus en kinderen moeten zien te overleven in een wereld zonder elektriciteit en orde. Door een vuurzee is er ook geen mogelijkheid meer tot het verbouwen van voedsel, dus de kinderen zijn echt overgeleverd op nog overgebleven voorraden. Het uitgangspunt is heel interessant, maar de uitwerking mist voor mij kracht.  Ammaniti heeft een heel beschrijvende schrijfstijl, waardoor je het verhaal goed voor je ziet. Hij windt nergens doekjes omheen, wat een bijna kille ervaring is. Dit vond ik zelf erg mooi, het geeft een bepaalde sfeer mee aan het boek. Ook goed vond ik de hopeloosheid van de situatie; het is geen boek dat onrealistische hoop geeft of miraculeuze oplossingen aandraagt. Het is zo het is. Alle kinderen geloven in verschillende dingen die hen kunnen redden van het virus, maar niemand weet het zeker.  Het grote probleem met dit boek zat bij mij in het verwerken van verhalen in verhalen. In hoofdstuk 1 maken we kennis met Anna, die aan wegvlucht voor een hond. Direct na de introductie van de hond krijgen we een los verhaal - incl. titel erboven - geheel gefocust op de geschiedenis van de hond: hoe hij werd geboren, welke baasjes hij heeft gehad, hoe hij zich moet voelen etc. Het hele verhaal van Anna wordt dus onderbroken om het verhaal van de hond te vertellen, alvorens het verhaal weer verder gaat.  Wellicht dat mensen het fijn vinden om de achtergrond van de hond te weten, maar ik zat echt met stijgende verbazing te lezen. Het kon mij echt niets schelen waar die hond vandaan kwam en ik had gelijk een hekel aan de alwetende verteller die het nodig vond in detail te vertellen dat iemand jarig was op 13 oktober en het de echtgenoot van de vrouw leuk leek een puppy te geven ""met een rode strik om"".  Dit komt terug in het gehele boek: een nieuw karakter wordt geïntroduceerd en direct stopt het verhaal om een gedetailleerde beschrijving te geven van de geschiedenis, incl. de beginzin waarmee de vader de moeder van die persoon ooit versierde. Het is echt persoonlijke voorkeur, maar mijn haren gingen er recht overeind van staan en ik kreeg een steeds grotere hekel aan het boek. Het laatste deel van het boek heb ik dan ook scannend doorgelezen om toch het einde van het boek maar te weten.  Jammer maar helaas: geen boeken van Niccolò Ammaniti meer voor mij."
"1","Patrick Davis heeft het niet gemakkelijk. Hij en zijn vrouw Ariana zitten in een huwelijkscrisis en hij is ontslagen als scenarioschrijver bij de prodcutie van de film waarvoor hijzelf het script heeft geschreven. Als klap op de vuurpijl ontvangt hij DVD's waaruit blijkt dat hij is gestalkt en hij wordt min of meer gedwongen om opdrachten uit te voeren. Als hij dat doet, zal alles goed komen wordt hem in e-mails beloofd. Maar is dat wel? Patrick zakt steeds dieper weg in de misère, tot hij zelfs van moord wordt verdacht. Waarom doen de mensen die hierachter zitten hem dat aan? Wat in hun plan? Waarom hij? Langzaam maar zeker krijgt hij grip op de situatie; dan wordt Ariana ontvoerd....  Dan sterft ze was mijn eerste kennismaking met deze auteur en ik heb ervan genoten. Goed, spannend verhaal met steeds verdere opbouw van de suspense. O.a. door de vlotte schrijfstijl en de korte hoofdstukken wordt je steeds verder in het boek getrokken en wil je alleen maar verder lezen. Toch bekroop mij naarmate het verhaal vorderde wel een ongemakkelijk gevoel: het was allemaal net een beetje teveel van het goede en het slotstuk vond ik ongeloofwaardig. Maar de plot was erg goed gevonden en goed uitgewerkt.  Gregg Hurwitz debuteerde in 1999 met The Tower en heeft inmiddels ruim 10 boeken, een aantal Comics en heeft meegewerkt aan verschillende TV-series. Verschillende van zijn boeken zijn o.a. in het Nederlands vertaald."
"0","Rupi Kaur is een Indiaas-Canadese schrijfster. Ze schreef Milk and Honey toen ze nog maar 21 jaar was. Milk and Honey is een gedichtenbundel met kleine gedeelten proza. Kaur begon met het online publiceren van haar gedichten op Instagram en Tumbir waar zij vele volgers heeft. Milk and Honey staat al ruim een jaar op de New York Times bestsellers lijst.  Haar gedichten zijn eenvoudig: simpele taal, soms erg kort, bestaande uit slechts twee regels. Er zit geen rijm in, geen ritme, weinig of geen beeldspraak. Kaur maakt erg veel gebruik van enjambementen waarbij het afbreken van de zinnen vaak geen verder doel lijkt te hebben.  Kaur gebruikt geen hoofdletters en leestekens, behalve de punt. Zelfs ‘I’ schrijft zij met een kleine letter. Haar moedertaal is het punjabi. Deze taal kent geen hoofdletters en als leesteken alleen een punt. Alle letters zijn op deze manier gelijkwaardig. Vanuit haar eigen cultuur heeft ze dit aan het Engels toe willen voegen.  De meeste gedichten zijn geïllustreerd met een eenvoudige tekening. Deze tekeningen heeft Kaur zelf gecreëerd. De tekeningen zijn passend bij het gedicht.  Milk and Honey bestaat uit vier delen: ‘The hurting’, ‘The loving’, ‘The breaking’ en ‘The healing’. De meest aansprekende gedichten komen uit ‘The hurting’. Onderwerpen die Kaur aansnijdt zijn: misbruik, geweld, vrouwelijkheid, verlies, pijn, liefde en verkrachting.  ‘the hurting’:  our knees pried open by cousins and uncles and men our bodies touched by all the wrong people that even in a bed full of safety we are afraid  ‘the loving’:  when my mother was pregnant with her second child i was four I pointed at her swollen belly confused at how my mother had gotten so big in such little time my father scooped me in his tree trunk arms and said the closest thing to god on this earth is a woman’s body it’s where life comes from and have a grown man tell me something so powerful at such a young age changed me to see the entire universe rested at my mother’s feet  ‘the breaking’:  i am water  soft enough to offer live tough enough to drown it away  ‘the healing’:  if you were born with the weakness to fall you were born with the strength to rise  Ze blijft dezelfde thema’s herhalen, bijvoorbeeld dat je eerst van jezelf moet houden voordat je van een ander kunt houden. Dit is geen origineel thema. We hebben het allemaal al eens gehoord.  ‘Milk and honey’ wordt in haar familie als medicijn gebruikt voor verkoudheid en griep, om van binnenuit te herstellen. Ook in haar dichtbundel gaat het over ‘herstellen’ (the healing).  Sommige gedichten zijn wel ontroerend maar weten me niet echt te raken. Er is weinig diepgang en zetten me niet aan het denken. Soms worden de gedichten door hun geringe lengte een soort tegeltjeswijsheden. Misschien is Kaurs werk meer geschikt voor een jong publiek.  losing you was the becoming of myself  how you love yourself is how you teach others to love you  i am a museum full of art but you had your eyes shut  you were temptingly beautiful but stung when i got close (tekening van een roos)  Op 3 oktober 2017 verschijnt haar tweede gedichtenbundel ‘the sun and her flowers’, wat een meer volwassen uitgave zou moeten zijn."
"1","Heerlijk boek van René van Rijckevorsel. Terecht dat Tomas Ross dit boek aanbeveelt. Hij weet immers als geen ander hoe je faction moet schrijven. Tunis is daar een voorbeeld van. Een moord op een diplomaat moet ten koste van de machtswellust en politieke carrière in de doofpot gestopt worden. Wapensmokkel, pedofilie, de duistere praktijken van de politiek, waar eigenbelang en ego zo belangrijk zijn, het is allemaal in deze roman terug te vinden. Hoogmoed komt voor de val. Het zou zo maar echt gebeurd kunnen zijn. Maar waarom is Robert Jan Akkerman nu echt vermoord? Wie lost dat op? Of blijft het voor altijd een geheim? Lezen dit boek!"
"0","Een tussendoortje, zo moet je Doodslag van Val McDermid wel kenschetsen, zeker als je doorwrochte, onmenselijk spannende boeken als De sirene of Het profiel ernaast afzet. Het is een leuk, lekker weglezend boek, dat leentje-buur speelt bij Agatha Christie. De hoofdpersoon Kate Brannigan geeft het zelfs volmondig toe: ze heeft nog nooit in de verste verte te maken gehad met moord en pakt gretig een Christie uit de kast om te lezen hoe een detective in een boek zoiets aanpakt. Ook de setting en de oplossing komen rechtstreeks uit een klassieke Agatha: een moord in een luxe landhuis waar 6 mensen semi-permanent verblijven, en allen hebben ze op het oog gelegenheid, motief en moordwapen ter beschikking om de moord uit te voeren. Ook de subplot over de imitaties loopt lekker en lost zich spelenderwijs op. Al met al is het een boek voor een verloren uurtje maar zeer zeker geen meesterwerk. Als ik dit als eerste boek van McDermid gelezen zou hebben zou ik nooit aan haar adembenemende latere werk zijn begonnen. Nu is het, zoals gezegd, gewoon een lekker tussendoortje."
"1","Dit verhaal is in 2015 eerder uitgebracht onder de naam “Disclaimer” Het verhaal gaat over de 38 - jarige Catherine, die een boek leest en diep geschokt is over hetgeen ze leest. Dit boek beschrijft namelijk exact een traumatische gebeurtenis uit haar verleden. Wanhopig leest ze verder, tot ze in vol afschuw leest dat ze dood gaat…Het staat in dit boek, is het dan voorbestemd te gebeuren. Kan ze haar eigen lot nog veranderen? Ze is de wanhoop nabij, het boek moet wel geschreven zijn door iemand die er destijds is bij geweest. Maar dat kan helemaal niet… Wie wil haar kapot maken ? Catherine is getrouwd met Robert, die merkt wel dat er iets aan de hand is maar schenkt er niet veel aandacht aan. Hun 25 - jarige zoon Nicholas is net het huis uit en ze zijn verhuisd. Allemaal redenen om gestrest te zijn, denkt hij. Catherine is een sterke vrouw maar ze heeft in het verleden het nodige meegemaakt, je leert haar kennen op het moment dat ze net in het boek is gaan lezen en je kan je goed in haar inleven. Je wil weten wat er destijds gebeurd is. In de loop van het boek kom je daar achter, waardoor je nog beter begrijpt waarom ze dit nooit verteld heeft. Robert lijkt een onverschillig persoon maar dat blijkt niet zo te zijn evenals Nicholas. Ik heb mijn mening over hem een paar keer moeten bijstellen. In de andere verhaallijn komt een persoon voor, die je eerst niet kan begrijpen maar ook dat veranderd later. Het boek leest vlot, het zijn twee verhaallijnen die niet los van elkaar kunnen. De hoofdstukken hebben een datum, zodat je weet wanneer dit gebeurd is. De flashbacks zijn niet storend maar nodig om het verhaal te kunnen begrijpen. Het verhaal is een psychologische thriller, waarin je steeds een stukje van de puzzel krijgt voorgeschoteld tot je bij het zeer verrassende plot komt. Ik ben een paar keer op het verkeerde been gezet. Het blijft tot het laatst verrassend spannend en origineel. Ik geeft het 5 sterren."
"0","het is het eerste boek dat ik lees van die auteur en eerlijk gezegd, het spreekt me niet zo aan. Het is verwarrend, onsamenhangend en veel bladvulling. Ik ga de volgende ook nog proberen, maar indien het weer zo is stop ik met die schrijver."
"1","In Kruisverhoor volgen we Martin Jansen, een politierechercheur in Den Helder die verlof heeft omdat zijn moeder op sterven ligt. Terwijl hij bij zijn moeder op bezoek gaat houdt hij zich zijdelings bezig met een zaak door een collega met een drankprobleem te helpen. Zij wil hem vooral bij de zaak betrekken omdat de verdachte, het meisje V. op zijn ex-vriendin Kirstin lijkt. Langzaam krijgen we het verhaal van Martin en Kirstin te horen, een verhaal van een verloren liefde. Tegelijkertijd volgen we de verwikkelingen in de zaak V. waarin een babylijkje is gevonden, waarvan V. niet de moeder blijkt te zijn, maar waar is haar baby dan?  Ik vind het een ontzettend mooi boek. Delpeut heeft een prettige schrijfstijl en neemt je mee in de verlatenheid van het sterven en de eenzaamheid van Martin Jansen. Martin is een tragisch figuur met een goed hart en ergens, misschien ook wel doordat het veelvuldig sneeuwt in het boek, deed hij me denken aan Kurt Wallander. Een eenzame man, maar met het hart of de goede plaats. Op de achterkant van het boek staat een psychologische roman die speelt met het genre van policier. Daar ben ik het erg mee eens. Het is vooral een boek over verlies en een gebrek aan liefde. Maar de verschillende verhaallijnen, de persoonlijke van de rechercheur en zijn collega en het misdaadverhaal van de dode en de vermiste baby komen mooi samen. Aan het eind van het boek kon ik maar één ding denken: hadden we maar meer van zulke auteurs in Nederland. Een echte aanrader als je van boeken houdt die je raken."
"0","Wouter Brink (1991) schreef al sinds zijn middelbare schooltijd gedichten en ontstond het idee over een speciaal leger in een fantasywereld. Tijdens zijn studie als docent Engels is hij begonnen met schrijven van korte fantasyverhalen. Hieruit ontstond  “het Nieuwe Legioen”, waarvan dit deel  “ Grondvest´het eerste deel is.  Hoofdpersoon is Raidon. Van kinds af aan wil hij het leger in, iets wat alleen kan als je uit een rijke familie komt. Zijn familie is echter arm en hij  heeft zich hier al bijna bij neergelegd tot er zich de situatie voordoet dat er krijgers worden gezocht voor een speciaal legioen. Hij besluit zich aan te melden en krijgt een zeer zware training. Naast de zware training dragen de soldaten een zeer bijzondere wapenuitrusting.  Het blijkt dat dienaars van de keizerin Alyena in een verborgen ruimte de restanten hebben gevonden van een leger uit vervlogen tijden. Naast de uitrustingen is er ook een hele bibliotheek en Raidon blijkt het talent te hebben om als een van de weinigen de oude handboeken te lezen. Hij blijkt ook een scherp inzicht en natuurlijk leiderschap te bezitten. Op een dag verschijnen er tekens op de zware harnassen, die  de rang bepalen van degene die ze dragen. Zo blijkt dat je door inzet  promotie kan maken en niet omdat je uit een rijke familie komt. Dit geeft nogal wat verwarring en weerstand, zeker bij de adel in het reguliere leger. Raidon ontwikkelt zich tot kapitein en stuurt het Nieuwe Legioen aan. Keizerin  Aleyna kan de inzet van het Nieuwe Legioen goed gebruiken door alle onrust in haar rijk. Er zijn aanvallen van de zogenaamde Chakranen en haar leger is aan de verliezende hand.  Een mooie cover en een wel getelde 425 pagina’s inclusief landkaartje en korte woordenlijst beslaat het eerste deel over het Nieuwe Legioen. Een prettige leesletter en de hoofdstukken zijn op prima formaat met een passende titel.  Hoewel het gegeven voor het verhaal zeker kan leiden tot een spannende fantasyroman is dit het niet voor mij .  De schrijver beschrijft bepaalde stukken zeer volledig en valt hier af en toe bij in herhaling waardoor ik mijn aandacht niet echt bij het verhaal kon houden.  Vanaf het moment dat Raidon in training gaat wordt er letterlijk beschreven waar die training uit bestaat. Die training beslaat veel lange dagen en voor de lezer voelt het net zolang. Als dan uiteindelijk het magische van het Nieuwe Legioen naar voren komt (afbeeldingen op de harnassen) denk je dat dit het begin is maar helaas komt er verder weinig magie voorbij. Ondanks het geweld in de gevechten en de opmars naar de grens, om het rijk van de Keizerin te verdedigen,  mis ik een goede spanningsboog in het verhaal. Het is of je tijdens het lezen een stem hoort die het verhaal nogal monotoon voor aan het lezen is. Ik had echte moeite om mij te concentreren en geboeid te blijven lezen. Het leger marcheerde op een bepaald tempo door net als het verhaal en dat vond ik jammer.  Daar dit het eerste deel is hoop ik dat de schrijver wat meer diepgang en meer spanning weet te brengen in het volgende deel.  Liever een iets dunner boek wat boeit dan , voor mij gevoel, ellenlange beschrijvingen wat de vaart uit het verhaal haalt. Kortom de ingrediënten van een mooi verhaal zitten er zeker in dus ik ben toch benieuwd naar het vervolg."
"1","Vervoering is een prachtige feeërieke familiekroniek van de Hindoestaanse nazaten van de Rajput-kaste. Wanneer de 18-jarige Ramdew Raj het na de dood van zijn moeder in Brits India aan de stok krijgt met een Engelse kolonist, voelt hij zich alleen op de wereld en slaat op de vlucht. Door een sluwe ronselaar laat hij zich overhalen om een vijfjarig werkcontract te ondertekenen op een suikerplantage in een nieuw ver land. Op het schip dat hem naar Suriname zal brengen beseft hij dat hij er is ingeluisd. Zijn krijgersgenen komen aan de oppervlakte en hij besluit om in hongerstaking te gaan. Twee vrouwen, Shankatula de verhalenvertelster en Kumari de verzorgster, en de geest van het schip helpen hem uiteindelijk de lange reis te overleven. Kumari wordt zijn vrouw, maar het is Shankatula die hem uiteindelijk jaren later zijn eerste zoon Yash zal geven.  In Suriname aangekomen weten Raj en Kumari ternauwernood de dwangarbeid en de uitbuiting op de plantages te overleven. Toch slagen ze erin om aanzien te krijgen bij de andere Hindoestanen en wat geld opzij te zetten om een stukje grond te kopen. Wanneer meer dan een halve eeuw later Yash’s zoon, Mukesh, zich in de steek gelaten voelt door zijn moeder en emigreert naar Nederland, zal men zich opnieuw moeten aanpassen aan een nieuw land en nieuwe gewoonten.  Auteur Shantie Singh is zelf van Hindoestaanse afkomst en in haar zoektocht naar haar identiteit en verleden neemt ze de lezer mee en verweeft ze historische feiten, geloof, tradities, familie en hoop tot een beeldend en lijvig verhaal. Al lezend komt het harmonieuze verhaal tot leven en word je meegezogen in een omgeving vol mystiek en volharding, balancerend tussen twee werelden. Om de rituelen die de rijkdom van de cultuur uitmaken te duiden maakt Shantie gebruik van kleuren, geuren en klanken. Ze neemt je mee naar bruiloften, religieuze feesten en evenzo naar traditionele lijkverbrandingen en ze laat je ruiken aan bewerkte aarde, rijstschotels maar ook Nederlands gebak. Want samen met de hang naar traditie is er ook de blik naar buiten, naar de nieuwe wereld waarin deze Hindoestanen een plek willen veroveren. Niet slagen is voor een Rajput geen optie!  Dit is een boek dat je raakt, ook al is het fictie, het is ontsproten uit de vele verhalen in Shantie's omgeving en tevens uit de verschillende documenten die ze kon terugvinden over de immigratie van de Hindoestanen. Iedere generatie wordt gekenmerkt door een personage dat je volgt vanaf jeugdige leeftijd tot de volgende generatie zich aandient, en dan stopt het verhaal voor die generatie en gaat het vervolgens verder bij de volgende jongeling. Hoe het de tweede en derde leeftijd vergaat lezen we hopelijk in een volgend boek. Maar lees alvast eerst dit boek of je nu jong bent of oud, migrant of niet, Nederlander of niet, het is voor iedereen een absolute aanrader."
"0","Soms heb je zin in zoetigheid. Maar al even vaak krijg je dan een teveel aan zoete stof. Dat was bij mij het geval bij het lezen van Iets ouds en iets blauws. Wat een oppervlakkigheid, wat een overdaad aan opwinding over niets. In een dorp in de Cotswolds wonen 'alleen maar' ouderen, alleen een moeder van twee kinderen is in het dorp achtergebleven. Gelukkig komen Beth en Rachel ook naar het dorp en de drie dames sluiten vriendschap. Ze besluiten zich in te zetten voor het opknappen van het dorpshuis, dat er nu donker en vervallen uitziet, maar dat best dienst kan doen voor feesten en partijen. Ze starten een bedrijfje voor de organisatie van bruiloften. De eerste bruiloft is al op zeer korte termijn, van een boerendochter uit de buurt. Daarna volgt de bruiloft van de zus van Beth. Aan het eind van het boek zijn er nog drie bruiloften aanstaande: die van de drie dames zelf. Boeiend! Had echt niemand verwacht. Toch? Daar komt dan nog bij, dat het boek erg slecht vertaald is: super Engelse gebruiken kan je niet zomaar in het Nederlands vertalen. Voorbeeld: chocoladerepen kan je misschien eten als nagerecht, maar beslist niet als pudding. De Severn is een rivier, dus stroomt in het dal van DE Severn. En ga zo maar door. Brrr."
"1","Ook dit boek van Tess Gerritsen was weer spannend en mooi in elkaar gezet. Ik heb al veel Rizzoli and Isles boeken gelezen en ben fan van de serie. Ook dit was weer een echte page turner met een verrassend eind."
"0","Na acht jaar in de cel gezeten te hebben, komt Najdan (ook bekend onder zijn schuilnaam 'Teddy') weer op vrije voeten. Hij heeft zichzelf voorgenomen om de stap richting het criminele circuit nooit meer te maken en een maatschappelijk correct leven te gaan leiden. Helaas lijkt dit voornemen makkelijker gezegd dan gedaan. Hij heeft geen inkomsten en is dringend op zoek naar een betaalde baan, maar wie zit er nou te wachten op een ex-gedetineerde? Uiteindelijk wordt hij benaderd door advocate Emilie Jansson het gerenommeerde advocatenkantoor Leijon. Ze heeft van haar baas Magnus opdracht gekregen hem te vragen hen te helpen. Een klant van het advocatenkantoor genaamd Philip, een hoogopgeleid en gefortuneerd zakenman, is gekidnapt en moet gezocht worden. Op dringend verzoek van de familie van Philip mag de politie onder geen beding ingeschakeld worden.  Teddy zwicht en duikt samen met Emilie Jansson op de zaak. Wat ze echter tijdens hun onderzoek te weten komen over Philip liegt er niet om. De man die eerst een smetteloos blazoen had, blijkt zich in werkelijkheid bezig te houden met louche praktijken. En niet de minste... Zal het het tweetal lukken Philip op tijd uit de handen van zijn ontvoerders te bevrijden?  Met 'VIP Room' heeft Jens Lapidus een thriller geschreven die in de basis een onrustbarend maatschappelijk probleem raakt. De uitwerking ervan is echter heel erg matig. Zijn boodschap wordt namelijk ondergesneeuwd door een groot aantal aspecten. In de eerste plaats wordt er tijdens het verhaal erg veel verteld dat niets met het verhaal zelf te maken heeft. Hierdoor is het lastig om de focus op het daadwerkelijke verhaal te houden. Zeker als Lapidus tijdens de hoofdstukken ook nog eens onverwacht en onaangekondigd heen en weer springt uit wiens oogpunt een situatie bekeken wordt, wordt dit nog eens extra lastig gemaakt. Er ontstaat een warrig verhaal, waar wellicht nog overheen te komen zou zijn als dat het enige punt van kritiek is. Helaas heeft de auteur er ook nog eens een groot aantal karakters (met lastig te onderscheiden namen) in VIP Room verwerkt, die ook behoorlijk lastig te doorgronden zijn. Dit laatste kan uiteraard precies de bedoeling zijn van Lapidus, omdat hij nog kruit wil overhouden voor de volgende delen van deze serie. Als dat echter het geval is, kan je als lezer beter wachten tot het volgende deel uit deze serie uitkomt zodat je deze direct er achteraan kunt lezen. Voor dit deel was het iets té veel los zand.  Wat ook opvalt is dat Lapidus heel veel gebruik maakt, aanzienlijk meer dan andere auteurs, van het noemen van merknamen. Op sommige momenten lijkt het ook of er in het boek zelfs bepaalde commerciële teksten zijn verwerkt. Zoals bijvoorbeeld: ""Teddy had naast de koffiezetapparaat gestaan waar Linda zo trots op was. 'Een Nespresso,' had ze gezegd. 'Het is alsof je bij een koffieclub zit. En die koffie zelf blijft altijd vers in die kleine capsules'. Het zal niet zo bedoeld zijn door Lapidus, maar als je er op gaat letten heeft hij wel de schijn tegen.  Zitter er aan dit verhaal dan geen goed punten? Uiteraard wel. Uit alles blijkt bijvoorbeeld dat Lapidus goed thuis is in de wereld van het criminele circuit. Dat is ook niet zo vreemd want hij is jarenlang zelf een zeer succesvol strafrechtadvocaat geweest. Zeer regelmatig zal hij figuren als Teddy hebben moeten bijstaan of juist tegen ze hebben moeten pleiten. Wat ook opvalt is dat Lapidus vanaf ongeveer p. 350 (ongeveer 100 pagina's voor het einde) de smaakt ineens te pakken lijkt te krijgen. De zinnen gaan lekkerder lopen, het verhaal wordt ineens lekker spannend en de hoofdstukken zijn een stuk beter ingedeeld dan daarvoor. Ook heeft Lapidus steeds een aantal mooie open eindjes aan zijn hoofdstukken gemaakt waardoor het verhaal ineens er om vraagt verder gelezen te worden. Had hij hier maar eerder mee begonnen...  Al met al is dit een boek waar je heel erg van zult genieten of er juist een apathie tegen zult hebben. Er lijkt geen tussenweg te bestaan. Ik val helaas in de tweede categorie. Het rommelige verhaal, het matige plot, het gebrek aan spanning en de overgrote hoeveelheid aan karakters kosten hem wat mij betreft de nodige sterren. Vandaar uiteindelijk slechts 2 sterren voor 'VIP Room' van Jens Lapidus."
"1","Ondertussen zijn er in het kielzog van The Lord of the Rings en later Harry Potter al heel wat verhalen uitgegeven die thema's als magie, magische wezens en toverscholen hebben aangeroerd. De één al met wat meer succes dan de ander. Taran Matharu zorgde met zijn eerste deel van de Summoner reeks, De Nieuweling, voor een frisse wind door het genre en wist heel wat fantasyliefhebbers te overtuigen. Met De Edele trekt de auteur dit succes verder door en brengt hij opnieuw een vlotte plot met een hoog verhaaltempo. Helemaal origineel kan je de insteek niet meer noemen, gezien de nieuwigheid er nu wel van af is, maar toch slaagt hij er in om jong en oud te bekoren met een verdere uitbouw van de belevenissen van zijn hoofdpersonage Fletcher. Zo krijgen we in dit boek antwoord op een hele resem vragen die het voorgaande deel naliet te beantwoorden en wordt opnieuw een sterke spanningsboog neergepend die op zijn hoogtepunt blijft hangen. De achtergrond van het hoofdpersonage wordt vanuit zijn underdogpositie verder uitgediept en we krijgen meer inzicht in de historiek en afkomst. De vele nevenpersonages die de schrijver aanvoert (zeker wanneer daar ook nog eens hun demonen bijkomen) kunnen af en toe voor verwarring zorgen, maar hinderen de cadans van het verhaal gelukkig niet. Enkele subplots die in het eerste deel werden opgezet, krijgen nu uitwerking en met een aangename regelmaat worden lezers verrast door een leuke plottwist. Matharu beschrijft zijn fantasiewereld met enige zin voor realisme en laat het geheel als echt aanvoelen, waardoor het al snel aanvoelt alsof je als lezer deel van het verhaal uit maakt. Door de vlotte pen die de schrijver hanteert, druipt het enthousiasme van de pagina's en dit werkt uiterst aanstekelijk. Dit tweede deel weet perfect het niveau van deel één te evenaren en doet verlangen tot ook de overige delen verslonden zijn. Een aanrader voor elke fantasy-liefhebber."
"0","Misschien had ik beter moeten weten dan dat een boek, dat voor 3 euri te koop lag bij het Kruidvat, misschien nog wel wat was. Maar op zich was de premisse van het boek, zoals ik die op de achterflap las, best veelbelovend. Giordano Bruno, een afvallige monnik en Italiaanse magiër, belandt in het Engeland van Koningin Elisabeth dat zich inmiddels heeft afgekeerd van de Roomse paus. Parris weet aanvankelijk een interessant tijdsbeeld neer te zetten en het wordt zelfs intrigerend als Bruno een boek blijkt te zoeken van een oude Egyptische magiër met de naam Hermes Trismegistus. Maar dan ontspoort het boek al snel naar mijn idee. Er wordt een moord gepleegd en als een Angela Lansbury avant la lettre begint Bruno meteen, als buitenstaander, op onderzoek te gaan. Vanaf dit moment verwordt het verhaal tot een weinig bijzonder detective-romannetje. En helaas zijn de plot en de climax, die draaien om de geheime Oxfordse gemeenschap papisten, ook niet zo heel bijzonder. De zoektocht naar het boek raakt, vreemd genoeg, zelfs helemaal uit het zicht. De schrijfstijl ten slotte, is op zich verzorgd, maar door de nodeloos lange dialogen en beschrijvingen wordt het bij tijd en wijle zelfs bijna saai. Concluderend: zelfs liefhebbers van historische romans kunnen dit boek best links laten liggen…"
"1","We kennen hem van wereldhits als Streets of Philadelphia, Dancing in the dark en I’m on fire. Toch is Bruce Springsteen, ook bekend als ‘The Boss’, het meest in zijn element als hij op het podium staat. Dat begon bij hem al op zijn vijftiende en nu hij bijna zeventig is, is dat nog niet veranderd, hoewel hij tijdens zijn Springsteen on Broadway-tour door Amerika wel voornamelijk in kleine zalen optrad. In Born to run, zijn autobiografie, dat in 2016 verscheen en waar hij zeven jaar aan heeft gewerkt, vertelt hij over een aantal van zijn optredens, maar vooral over zijn eigen leven.  In niet altijd chronologische volgorde vertelt Springsteen onder andere over zijn afkomst, zijn ouders, zijn jeugd en vooral hoe hij op zesjarige leeftijd, nadat hij Elvis Presley op de televisie zag, in de ban van de muziek is geraakt. Vanaf dat moment had hij maar één doel voor ogen en dat is verdergaan in die muziek, en daarin wilde hij een legende worden. Hij vertelt dat wat hij uiteindelijk bereikt heeft, hem niet is komen aanwaaien. Hij moest van ver komen, heeft zichzelf met erg veel oefenen gitaar leren spelen, heeft op jonge leeftijd mooie dingen meegemaakt, maar ook al wat diepere dalen gekend.  Vanaf het begin is het al duidelijk dat de zanger zichzelf niet spaart. Hij heeft de nodige zelfkritiek, dat komt ongetwijfeld doordat hij aangeeft control-freak én perfectionist te zijn, maar ook zelfspot is hem niet vreemd. In Born to run is Springsteen openhartig en stelt hij zich tevens kwetsbaar op. Hij heet het over zijn successen, maar laat het eveneens niet na om het over zijn depressies te hebben. Dat toont de mens Springsteen, in plaats van alleen de artiest Springsteen. Er zullen niet veel andere beroemdheden zijn die hun fans en lezers in het diepste van hun ziel laten kijken. Door deze openheid leer je The Boss op een heel andere manier kennen.  Springsteens levensverhaal bestaat uit mooie momenten, maar ook uit minder mooie. Hij is lovend over zijn vriendschap met leden van de E Street Band, maar emotioneel als een aantal van hen komt te overlijden. Dat laatste uit zich vooral na de dood van saxofonist Clarence Clemons, met wie de zanger een speciale band had. Ondanks die gevoelige kant, kan hij ook hard zijn. Want Springsteen is wel de baas, er moet gedaan worden wat hij wil. Iets dat hij in zijn tienerjaren al met zichzelf heeft afgesproken.  Dat Springsteen zijn gedachten op papier kan zitten is bekend, dat bewijzen de vele songs die hij geschreven heeft. In zijn autobiografie, met soms mooi geformuleerde zinnen, wordt dit andermaal bevestigd. En dat hij dan in al zijn enthousiasme af en toe iets te veel uitweidt over zijn gevoelens wordt hem vergeven. Per slot van rekening is Born to run een vlot, duidelijk en bij tijd en wijle beeldend geschreven verhaal over het boeiende, maar bewogen leven van een muzikant in hart en nieren."
"0","Boos en bedroefd, en vooral teleurgesteld dat haar vertrouwen was beschaamd, dat waren de woorden van JK Rowling toen was uitgelekt wie er achter het pseudoniem Robert Galbraith zat. Na het lezen van haar tweede boek zouden haar woorden moeten zijn dankbaar en blij. Of de boeken anders überhaupt in een vertaling waren verschenen is zeer de vraag. Niet dat de boeken nou verschrikkelijk slecht zijn, de hoofdpersonen zijn zelfs best aardige karakters, maar het prikkelt nergens, Eigenlijk hebben we het over een absoluut grijze muizig boek, zonder dat het maar enige vaart heeft., origineel is of wat spannend wordt. Ik denk dat het niet voor niks is, ondanks de verklaring en zelfs een rechtszaak dat er gewoon uitingen op het boek staan: J.K Rowling"
"1","Fiona Cummins is in het dagelijkse leven journaliste. Ze werkte voor de Daily Mirror waar ze zich vooral bezig hield met het interviewen van beroemdheden. Nu schrijft ze freelance voor kranten en magazines. Ze volgde een schrijfcursus en met haar debuut De verzamelaar kwam ze onmiddellijk in de bestsellerslijsten terecht.  Het onderwerp van deze thriller is beslist luguber. De kleine Jakey heeft een zeer zeldzame genetische botziekte Fibrodysplasia ossificans progressiva (FOP), er zijn maar een 500 gevallen bekend over de hele wereld. De bottenverzamelaar heeft een bottenmuseum geërfd van zijn vader en diens vader en kreeg de instandhouding van het museum met de paplepel ingegoten, meer nog, hij móést het verder zetten. Uiteindelijk wordt het ook zíjn passie. En dan ontdekt hij Jakey.  De lezer weet hoe de man te werk gaat en krijgt zelfs af en toe de mededeling dat er in de nabije toekomst iets te gebeuren staat. In feite verhoogt het alleen maar de spanning. Het verhaal is erg goed geconstrueerd en onderhoudend.  Etta Fitzroy is ook al een speciaal iemand. Cummins weet haar personages wel uit te kiezen. Ze hebben allemaal hun problemen, ook in de huishoudelijke sfeer. Van de gezinnen met een verdwenen kind kan het ook niet anders, maar zelfs zij krijgen een relationele achtergrond mee. Cummins heeft dit heel goed gezien, alle personages worden écht en je in hun verplaatsen is geen probleem. Zelfs de bottenverzamelaar leren we kennen als persoon. Maar Etta is zeker zo'n personage dat je wil terug zien, je wil weten hoe het verder gaat met haar.  Aan het einde van dit boek is het verhaal niet af. Het kan niet anders dan dat dit vervolgd moet worden. En ja hoor. Deel twee in wat The Bone Collector-serie moet worden is reeds verschenen, The Collector. Even verwarring ... in het Nederlands hebben ze de originele titel van boek één Rattle - wat rammelaar betekent - vertaald in wat in feite de titel van het tweede deel is. Oeps. Maar als het boek evengoed is als dit, hoor je me niet klagen.  De verzamelaar is een geweldig goed debuut. Hoe zowel Erdman, Jakeys vader, als Etta hun weg vinden in enerzijds het zoeken naar zijn zoon en anderzijds het vinden en lokaliseren van de bottenverzamelaar en diens slachtoffers, is heel erg goed beschreven. Een plot om U tegen te zeggen. En vlot lezen doet het ook al en met veel plezier. Laat dat tweede deel maar komen."
"0","Het boek begint somber en geeft een kijkje in het leven van zombies die kunnen voortbestaan door het leven van de levenden te nemen. Als de hoofdpersoon R een meisje tegenkomt dat hem raakt, laat hij haar leven en neemt haar mee naar zijn vliegtuig waar hij zijn intrek heeft genomen. Julie leert zijn leven kennen, maar vlucht uiteindelijk terug naar het stadion waar de levenden een burcht hebben gebouwd. In het 2e deel van het verhaal gaat R haar zoeken en lezen we over de kant van de levenden in zombieland.  Uiteindelijk kan een romance niet uitblijven, maar wel met een heel sterk resultaat . Het is hiermee een intrigerend verhaal over hoe de toekomst van de aarde zou kunnen zijn. De wendingen in het boek zijn soms echter bijzonder ongeloofwaardig en het einde van het boek is nogal voorspelbaar."
"1","De Amerikaanse auteur John Searles heeft als redacteur onder andere gewerkt voor Redbook Magazine en is nu coördinator van de boekenrecensies voor het Amerikaanse magazine Cosmopolitan. Searles is vaak op de televisie te zien als recensent van boeken. Zijn debuutroman, Boy still missing, is nog niet vertaald in het Nederlands. Zijn tweede thriller, Strange but through, is pas in het Nederlands verschenen bij uitgeverij De Boekerij. Bij het zien van de cover van het boek wordt de interesse van de potentiële lezer al direct gewekt, hier staat letterlijk geciteerd: Vijf jaar geleden kwam Melissas vriendje, Ronnie, om het leven. Nu staat ze bij zijn familie op de stoep: zwanger. Van Ronnie  Bij het lezen van deze woorden wil je als lezer natuurlijk maar één ding weten: Hoe zit dat? Gestolen tijd speelt zich voornamelijk af in het heden in Pennsylvania, Amerika. Maar ook het verleden heeft een grote rol in het boek. Vijf jaar geleden overleed Ronnie Chase aan de gevolgen een auto-ongeluk. Melissa Moody, destijds zijn vriendin, was bij dat ongeluk aanwezig en is alleen nog maar met Ronnies dood bezig, ze kan hem niet los laten. Ronnies moeder, Charlene Chase, zit met hetzelfde probleem, wat haar betreft is haar verkeerde zoon heengegaan. Haar andere zoon, Philip Chase, woont sinds kort weer bij zijn moeder thuis nadat hij een merkwaardig ongelukje heeft gehad in zijn appartement in New York, hier houdt hij slechts een gebroken been aan over. Philip brengt zijn tijd zappend voor de tv door en lezend in biografieën van zijn grote voorbeelden. Tot de dag dat Melissa hoogzwanger voor de deur van de familie Chase staat en beweert zwanger te zijn van Ronnie, want deze dag verandert alles in diens levens en zal niets meer hetzelfde zijn  Searles heeft een leuk trucje dat hij toepast als hij de lezer van de ene, naar het andere personage in het boek doet switchen. Als je het boek weglegt is het daarom bijna noodzakelijk eerst de vorige alinea te herlezen voordat je de draad van het verhaal weer oppakt. Voordat er sprake is van enige spanning in het verhaal, worden de personages uitgebreid beschreven en krijgt de lezer een duidelijke kijk op het verleden van de hoofdrolspelers. Hierdoor lijkt het net of je, als lezer zijnde, de personages uit dit verhaal al jaren kent, alsof je ze kan ruiken en zelfs kan horen. De personages komen echt tot leven en maken dit verhaal kleurrijk, compleet en zeker de moeite waard. Het verhaal komt langzaam op gang, maar als het eenmaal zijn hoogtepunt bereikt, zit je op het spreekwoordelijke puntje van je stoel."
"0","Op de omslagen van Simon Becketts boeken staat tegenwoordig steevast the international bestseller Simon Beckett en dat kun je moeilijk overdreven noemen. Sinds hij voor een vaste speurder koos, forensisch antropoloog David Hunter, en boeken ging schrijven in de slipstream van de populaire televisieserie CSI, is ieder boek van Beckett een gegarandeerde verkoophit. De eerste drie David Hunter thrillers zijn inmiddels in Nederlandse vertaling verschenen, de vierde is net uit en heet Niets blijft verborgen. Hunter moet deze keer afrekenen met spoken uit het verleden. Acht jaar geleden werd seriemoordenaar Jerome Monk tot levenslang veroordeeld nadat hij vier meisjes op uiterst gewelddadige wijze om het leven had gebracht. Waar hij de lichamen begraven had, was een onoplosbaar raadsel gebleken. Monk zweeg hierover als het graf. Uiteindelijk staakte de politie haar pogingen de graven te vinden en was de zaak in de doofpot beland. David Hunter ervoer dit als een persoonlijke nederlaag. Erger nog was de dood van zijn vrouw en dochter, die bij een verkeersongeluk om het leven waren gekomen. Al met al reden genoeg om die zwarte periode in zijn leven voorgoed te willen vergeten. Die luxe is hem niet gegund, want Monk weet te ontsnappen en lijkt aan een nieuwe serie moorden te beginnen. Iedereen die acht jaar geleden een rol speelde in de zoektocht naar de vermoorde meisjes, wordt met de dood bedreigd of uit de weg geruimd. Eerst Sophie Keller, die destijds als extern adviseur optrad, daarna voormalig patholoog-anatoom Wainwright en uiteindelijk zal ook David Hunter eraan moeten geloven; daaraan twijfelt Becketts protagonist geen moment. Het is zaak dat Monk zo snel mogelijk wordt gevonden. Voor de politie lijkt er nog een tweede verklaring mogelijk: David Hunter zou de moorden op zijn geweten kunnen hebben. Met name voor inspecteur Terry Connors geldt hij als een serieuze verdachte. Op zijn website noemt Beckett Niets blijft verborgen zijn meest ambitieuze thriller tot nu toe. Om zijn lezers een plezier te doen, heeft hij een stukje persoonlijke geschiedenis van zijn hoofdpersoon toegevoegd, zodat het personage David Hunter beter kan worden begrepen. Dat verklaart onder meer de aanwezigheid van echtgenote Alice en dochter Kara in het eerste deel van het boek, het vertelverleden. Maar Becketts ambities gingen verder: zijn nieuwste boek moet onvoorspelbaar en meeslepend worden. Daarin is hij jammer genoeg niet geslaagd. Niets blijft verborgen is een verhaal vol toevalligheden met personages die niet konden boeien. Zoetsappig ook; hier en zelfs een beetje chicklit. Dat komt onder meer door de keuze voor het gekozen vertelperspectief. Ik-romans zijn een gevaarlijk genre. Als een schrijver die stijl niet goed beheerst, krijgt de lezer op den duur het gevoel dat de vertellende hoofdpersoon zichzelf wel erg serieus neemt. Is er dan niets positiefs over te vertellen? Toch wel: de ontknoping is best verrassend, al is die toch wat voorspelbaar. Maar dat is toch echt het enige. Niets blijft verborgen was de eerste kennismaking met het werk van Simon Beckett en die is teleurstellend verlopen."
"1","de geschiedenis van Turkije en zijn buurlanden rond WOI, voor mij totaal onbekend, blijkt een verhaal te zijn van alle tijden. Verdreven volkeren, mensen die van buren tot vijanden worden, herkenbaar, Verteld tegen de achtergrond van WOI in Griekenland en Turkije en de opkomst van Ataturk, met humor en compassie. Zeer lezenswaardig."
"0","Ik heb het boek in het Engels gelezen maar kan deze versie niet op Hebban krijgen. Maar ik neem aan dat de inhoud wel hetzelfde zal zijn.  De aankondiging van het boek was veelbelovend. Genoeg om mij over te halen het boek aan te schaffen. Het is het eerste boek van Jensen en zeker niet slecht.  Het verhaal wordt, afwisselend in heden en verleden, vertelt door Grace, een jonge vrouw die samenwoont met haar vriend Dan. Ze lijdt nog steeds onder de recente dood van haar jeugdvriendin Charlie die zes jaar daarvoor plotseling vertrokken is met achterlating van een geheimzinnig briefje:"" Ik heb iets vreselijks gedaan Grace. Ik hoop dat je me kunt vergeven"".  Daarmee begint het eigenlijke verhaal. Grace die probeert over haar verdriet heen te komen en uit te vinden wat Charlie nu precies heeft bedoeld. Je wordt als lezer ook wel benieuwd naar de oorzaak van Charlie's dood maar daar moet je erg lang op wachten.  Hoewel omschreven als een psychologische thriller, miste het boek voor mij voldoende diepgang. De karakters zijn niet erg ontwikkeld, Grace blijft een wat naïeve vrouw die zo vaak als deurmat wordt gebruikt dat het mij ging ergeren. Te vaak leek het verhaal mij op een van de vele 'vrouwenthrillers' waarmee we worden overspoeld. Een prima boek dus voor op het strand. Ik zou graag tweeëneenhalve ster hebben gegeven maar dat gaat helaas niet."
"1","Er staat een klein foutje in. Het exemplaar dat ik heb is uitgebracht door van Oorchot Ansterdam in 1968. Ik heb wel een afbeelding van het boek maar weet niet of ik dat toe kan voegen."
"0","Tijdens het lezen van Oktober vroeg ik me steeds af... van waar die hype? Ik snap het niet. Het boek begon aardig, maar daarna begon mn worsteling. Het boek dwaalt constant af van het verhaal. Vaak door een terugblik naar het verleden. Terwijl ik de meerwaarde mis voor het boek. En het gebeurt te vaak. Bij bijna alle personen in het boek. Ik vond het storend. Dit boek was voor mij een grote teleurstelling... Helaas!"
"1","Met groot plezier herlas ik ""Sodom en Gomorra"", het ultiem bizarre vierde deel van ""Op zoek naar de verloren tijd"". Net als bij het herlezen van de vorige delen ondervond ik dat Proust, mijn held, elke keer dat je hem herleest nog rijker en onuitputtelijker wordt. Visconti zei ooit dat hij minstens duizend thema's zag in Prousts geniale romancyclus: misschien is dat de reden dat zijn Proust-verfilming nooit van de grond kwam. Mij stemt dit nederig, want hoe kunnen mijn stukkies ooit maar bij benadering recht doen aan deze onuitputtelijk rijke cyclus van zeven onuitputtelijk rijke boeken? Ook bij ""Sodom en Gomorra"" ben ik weer helemaal overweldigd, en kom ik eigenlijk niet verder dan een duizendvoudig sprakeloos ""wow"".  Waar te beginnen? Eerst maar eens met de twee m.i. belangrijke drieslagjes van Proust. De eerste is dat elk deel van de cyclus in het teken staat van: 1) anticiperende extase, waarin de fantasie van de verteller op ongelofelijk aanstekelijke wijze in beweging wordt gezet door fantasiebeelden vol hoger licht, dat hogere werelden belooft als waren het iconen; 2) de totale ontgoocheling en desillusie, omdat de werkelijkheid veel banaler blijkt dan de fantasie, of omdat de geliefde waarnaar zo extatisch wordt gehunkerd ook angst inboezemt en aan elke greep van elk extatisch fantasiebeeld ontsnapt; 3) redding van de totale desillusie door totale ontremming van artistieke en anti-conventionele verbeeldingskracht, die de dingen en ervaringen oplicht uit de grauwsluier van conventie en gewoonte, die ook ervaringen vol desillusie nieuwe glans geeft, en die alsnog een wereld laat oplichten die ondanks alle verdriet en onvolkomenheid doordesemd is van schittering. Dit drieslagje zie je volgens mij in alle delen van de cyclus, maar nog meer in de opzet van de cyclus als geheel: in de eerste twee delen is de verteller nog jong en is de anticiperende extase sterk aanwezig, in de delen drie t/m zes wordt de ontgoocheling sterker en sterker en sterker, en deel zeven is dan vooral de climax van de redding door verbeeldingskracht en kunst, waardoor de totaal onttoverde wereld weer nieuwe tover krijgt. Tover waar we in alle delen veel glimpen van zagen, in de vele ongehoord kunstzinnige passages die zelfs in de meest ontgoochelde delen nog staan, maar die in deel zeven pas echt in volle glorie en met terugwerkende kracht zich ontvouwt.  Het perspectief nu van waaruit over deze eerste drieslag wordt verteld is naar mijn idee Prousts tweede drieslag. De verteller, Marcel, is al verdubbeld: we volgen 1) de Marcel in de tijd en ruimte van de romangebeurtenissen waarover wordt verteld, dus als handelende hoofdpersoon en verteller, en 2) de later op alles terugkijkende Marcel, die een overzicht heeft dat Marcel 1 niet heeft, die weet dat anticiperende extases van Marcel zullen worden gevolgd door ontgoochelingen, en die de ervaringen van Marcel 1 achteraf een onvermoede diepte en schoonheid geeft door op die ervaringen de volle lading los te laten van zijn analytisch vermogen en zijn gerijpte artistieke verbeeldingskracht. Het is fascinerend om dat samenspel te volgen tussen de in het hier en nu opererende Marcel 1, en de met terugwerkende kracht analyserende en verbeeldende en verbanden leggende Marcel 2. En ook intrigerend is dat beide Marcels veel gemeen hebben met de auteur Marcel Proust, en dat hun zoektocht en pijn in veel opzichten ook de zoektocht en pijn waren van Marcel Proust zelf, maar dat ze niet gelijk zijn aan Marcel Proust. Dus een dubbel perspectief, dat rijmt en tegelijk verschilt met het perspectief op de wereld van de auteur. Voorwaar een fascinerende drieslag, die aan het vele raadselachtige dat ons wordt verteld nog een mooie raadselachtige laag toevoegt.  In ""Sodom en Gomorra"" nu speelt Proust volgens mij vrij nadrukkelijk met die laatste drieslag, door een imaginaire discussie op te nemen tussen ""de schrijver"" en ""de lezer"", waarbij de imaginaire lezer onder meer tegen ""de schrijver"" zegt ""dat het bedroevend is om, jong als ge waart (of als uw held was indien gij het niet zijt), alreeds zo kort van memorie te zijn"". Dat zegt die imaginaire lezer in reactie op de opmerking van Marcel dat hij sommige dingen vergat of niet zag. Dat, gevoegd bij allerlei latere opmerkingen waarin Marcel zichzelf als een niet-opmerkzame persoon karakteriseert, is inderdaad nogal opmerkelijk: vooral in de eerste delen lijkt de verteller (samenspel van jonge en oude Marcel) nagenoeg alwetend, met onuitputtelijk geheugen, maar nu zijn er ineens aanwijzingen dat hij niet alwetend is, ""kort van memorie"" zelfs, en dus dingen verzint of zich wellicht soms zelfs vergist. Dat vergroot nog de ambiguïteit van de toch al vrij ambigue vertellingen. Maar bovendien is er dus de opmerking ""indien gij het niet zijt"", oftewel: de ik- figuur en de held lijken samen te vallen, maar DOEN ze dat ook echt? De door deze ironische dialoog geopende vraag blijft open. En precies dat voegt, in mijn beleving, nog een extra spannende laag toe aan het toch al spannende ""Sodom en Gomorra"". Vooral omdat Proust, zelf jood en homoseksueel, precies in dit boek op ongelofelijk bizarre en dubbelzinnige wijze de thematiek van homoseksualiteit en jodendom behandelt, en omdat de dubbelzinnigheid van het vertelperspectief dat thema nog extra intrigerende ambiguïteit meegeeft.  De verteller vertelt allereerst over een scene die, tantaliserend, in deel 3 ""De kant van Guermantes"" al was aangekondigd: verscholen kijkend als een voyeur (!), merkt hij eerst tot zijn verbazing dat Baron de Charlus, buiten de wereld van soirees waar Marcel de geduchte Charlus normaal ziet en dus letterlijk in een ander licht, er uit ziet als een vrouw. En vervolgens ziet hij tot zijn nog grotere verbazing hoe deze Charlus een soort baltsritueel opvoert met de vestenmaker Jupien, en vervolgens ergens in het verborgene onzichtbaar, maar voor de naderbij sluipende verteller wel hoorbaar, overgaat tot krachtige vormen van herenliefde. Een tafereel met veel hilarische en groteske aspecten, die worden benadrukt door de opmerkelijke vergelijkingen van Marcel tussen deze twee ""geïnverteerden"" en de bijna onnavolgbare bevruchting en bestuiving van exotische plantensoorten door al even exotische insecten. Maar ook een tafereel vol onverwachte en bizarre schoonheid. Dat groteske karakter en die bizarre schoonheid worden vervolgens nog verder opgevoerd door een zeer merkwaardige mythe die Marcel ontvouwt: over het mythische ras van geïnverteerden, man-vrouwen (wij zouden zeggen: homoseksuelen) dat ontstond uit het vernietigde Sodom, en het mythische ras van Sapphische geïnverteerden (wij zouden zeggen: lesbiennes) dat ontstond uit het vernietigde Gomorra. Proust perverteert hier de Bijbel: daarin was geen sprake van lesbische liefde, laat staan van een specifieke daaraan gekoppelde stad. En ook niet van twee rassen van geïnverteerden die, ""net als de Joden"", voortleven in het verborgene, en liefde alleen in verborgen, clandestiene, cryptische, zeer gecodeerde en zeer van de conventies en gewoonten afwijkende vormen kunnen ervaren.  Deze mythe is vol dubbelzinnigheden. Aan de ene kant aarzelt de verteller niet om van zonde en tegennatuurlijke neiging te spreken; aan de andere kant laat hij doorschemeren dat het vooral de conventionele wereld is die het stempel van tegennatuurlijkheid oplegt, en dat hijzelf deze woordkeus alleen met ironie of voorbehoud overneemt. Aan de ene kant maakt hij het geveinsde toneelspel van geïnverteerden belachelijk; aan de andere kant is het veinzen en het spreken in codes volgens hem DE wet van ALLE liefde, ook zijn eigen liefde. Zoals later in ""Sodom in Gomorra"" nadrukkelijk wordt geïllustreerd door Marcels eigen omgang met Albertine. Bovendien, in dat spreken in codes en het met toneelspel begoochelen van de conventionele wereld zit ook een niet gering artistiek vermogen. Misschien is dat ook de reden dat geïnverteerden op enig moment worden geassocieerd met Plato's mythe van de androgyne mens, van voor de scheiding tussen de geslachten: een ideaalbeeld van ultieme, inmiddels niet meer realiseerbare schoonheid. Totale dubbelzinnigheid dus, die ook volop ontplooid wordt in de verdere beschrijvingen en ontwikkeling van het schitterende personage Charlus. De nu geïnverteerd (homoseksueel) blijkende baron, wiens bizarre gedragingen jegens Marcel (in deel drie, ""De kant van Guermantes"") vormen van gecodeerde liefdesverklaringen blijken te zijn geweest met even bizarre als ontroerende vormen van bevrediging en niet- bevrediging. En diezelfde baron stort zich, op al even gecodeerde wijze, in een hopeloze verhouding met de uitermate complexe, maar in elk geval heel onaangename musicus Charlie Morel. Wat ellenlange beschrijvingen oplevert van ongelofelijk bizarre, uiterst ongewone, maar ook uiterst prachtige vormen van verlangen en liefdespijn. En wat Charlus tot een bijna clownesk tragikomische figuur maakt, door zijn idiote uitspraken en gedrag en door zijn oude gezicht waarin de dik opgelegde make-up doorloopt, maar ook tot een gemankeerde kunstzinnige figuur met veel onorthodoxe stijl en grandeur.  Uiterst prachtig, hoe dat thema van homoseksualiteit gestalte krijgt in ""Sodom en Gomorra"", en intrigerend dubbelzinnig. Alleen al de getourmenteerde passie van de contradictoire Charlus voor het ""vat van tegenstrijdigheden"" Charlie Morel is een wereld van ambigue pracht op zich. Die ambigue pracht wordt nog vergroot door de eerder gememoreerde heel dubbelzinnige blik van de verteller op de wereld van geïnverteerden. En die dubbelzinnigheid bevat nog een intrigerend raadsel: niet alleen is wat de ik- figuur over dit alles zegt ambivalent, maar er is ook nog het gegeven dat de ik, als heteroseksuele niet- jood, allerlei bizarre associaties debiteert over het homoseksuele ras dat net als het joodse ras in het verborgene leeft. Terwijl Proust zelf joods en homoseksueel was. Wat zou hem bewogen hebben om een verteller te bedenken die, net als hij, Marcel heet en zoekt naar liefde en kunst, maar dan als niet- jood en niet- geïnverteerde? Sommige Proust-kenners verklaren dit uit lafheid, of uit een diep verlangen om althans in zijn fictie niet bij deze toen gemarginaliseerde randgroepen te horen maar bij de mondaine wereld. Dat zou waar kunnen zijn, of niet. Voor mij doet dat niet eens ter zake: voor mij is het juist extra verrijkend dat het raadsel groter wordt. Dat we, achter de gepijnigde Charlus en de verbaasde blik waarmee Marcel naar hem kijkt, ook nog de pijn kunnen vermoeden van Proust zelf, zonder precies te weten WAT die pijn is of zelfs DAT die pijn er is. Dat we, bij alle verbazende scenes over de gecodeerd en in het verborgene hunkerende homoseksuelen, ook mogelijk nog eens te maken hebben met een verbazend driedubbel perspectief: de jonge en de oudere terugkijkende Marcel die verbaasd naar geïnverteerden kijken, met daarachter MISSCHIEN Proust zelf die via die geïnverteerden MISSCHIEN artistieke vorm gaf aan eigen persoonlijke ervaringen uit zijn eigen verborgen leven. En zelfs als Prousts keuze voor een heteroseksuele verteller lafheid zou zijn, dan nog vind ik dat we vooral bewondering moeten hebben voor zijn adembenemende beschrijvingen van verborgen, verboden en gecodeerde verlangens van herenliefde. Ook al omdat hij daarin een van de eersten was, dus een pionier. En bovendien, door zo uitgebreid in te gaan op de grillige en gecodeerde verlangens van geïnverteerden geeft Proust ook een mooi, uitvergroot en extra barok beeld van alle liefdesverlangens. Want volgens Proust is echte van verlangen doordrenkte liefde, die niet is versmoord door gewoonte en conventie, per definitie grillig en barok. In die zin is geïnverteerde liefde in zijn roman volgens mij geen afwijking van de norm, maar een extreem en hyperbolisch voorbeeld van de norm. Geïnverteerde liefde ontplooit zich tegen de keer, in weerwil van wetten en geboden, maar heteroseksuele liefde ontwikkelt zich bij Proust eveneens tegen de keer, in weerwil van conventies en gewoonten.  Ongehoord fascinerend is bovendien hoe dit motief van inversie verknoopt raakt met Marcels steeds gepijnigder liefde voor Albertine. Ten eerste omdat hij die pijnigingen gespiegeld ziet worden in de bizarre liefde van Charlus voor Morel. Maar ook omdat hij, zonder heel direct bewijs en eigenlijk alleen op basis van geruchten, de vrees krijgt dat Albertine een geïnverteerde is. Adembenemend is hoe hij een scene uit zijn jeugd, die reeds in deel een ""Swanns kant op"" werd beschreven, herbeleeft met nieuwe intensiteit, die zelfs met terugwerkende kracht traumatiserend is. In die scene zag hij, wederom als voyeur en als kind, twee meisjes achter een raam nogal erotisch ravotten: een van die meisjes was de verdorven dochter van de geniale componist Vinteuil, die stierf uit verdriet om de losbandigheid van zijn dochter, en een deel van de erotische pret is het bespotten van de nog maar net overleden vader en het bespuwen van zijn portret. Door zijn vermoedens van Albertines inversie, en door de toevallige ontdekking dat Albertine de dochter van Vinteuil persoonlijk kent, raakt de verbeelding van Marcel helemaal op de loop. Want daardoor is Albertine, mogelijk, verbonden met geheime werelden van schrikwekkende verdorvenheid. Erger nog, in zijn verbeelding ziet Marcel nu Albertine ravotten met de dochter van Vinteuil, de foto van de zojuist gestorvene bespuwen, en enorme seksuele lust beleven aan deze profanatie. Dat is verbeelding, geen werkelijkheid, zo beseft ook Marcel, maar hij raakt dat beeld niet kwijt. Voor hem voelt het dus toch als obsederende werkelijkheid. En juist dat vermoeden van verdorven wellust, extra aangescherpt door zijn eigen obsessieve verbeelding, voedt zijn jaloezie. Wat overigens vooral ""jalousie"" is in de zin van bezitsdrang, niet van afgunst: hij ervaart dat hele dimensies van Albertines persoonlijkheid zich onttrekken aan zijn greep, en exact dat voedt zijn wanhoop EN zijn verlangen. Het vermoeden van haar andere geaardheid scherpt dit nog: concurrentie van mede- heteroseksuelen zou hij nog begrijpen, maar liefdesrivalen uit de wereld van de inversie vertegenwoordigen voor hem het radicaal onbekende en fnuiken zijn bezitsdrang dus nog meer.  De combinatie van wanhoop, verlangen en jaloezie (gefnuikte bezitsdrang) wordt werkelijk adembenemend voelbaar gemaakt. En ook de verlatingsangst, waarbij Marcel de angst om Albertine te verliezen virtuoos associeert met zijn gevoel als kind: snakkend naar een nachtzoen van zijn moeder, luisterend naar gelach in de gastenkamer, beseffend dat zijn moeder elders vertier heeft en niet komt. Alsof dus het averechts snakkende verlangen naar Albertine, en de angst voor al die ontoegankelijke werelden waarin zij ongrijpbaar is voor de verteller, een echo is van het verlangen naar de symbiotische eenheid met de moeder. Ook oneindig intrigerend is de wijze waarop Marcel zijn verdriet en verlangen alleen heel gecodeerd, via geveinsde voorwendselen en vormen van toneel, bij Albertine kenbaar maakt. Alsof hij voor haar en voor zichzelf de confrontatie niet aandurft met meer directe en oprechte verwoording van wat hij denkt en voelt. Alsof het ook voor hem te complex en te pijnlijk is om zijn gevoelens zonder deze omwegen te benaderen. Alsof de geveinsde omweg bij Proust de enige weg is bij gepassioneerde liefde. Zoals dat ook bij liefde van geïnverteerden het geval was: alles wat Marcel eerder zei over het veinzende gedrag van dit in het verborgene levende ras lijkt nu van toepassing op hemzelf. En dan is er ook nog eens een fascinerend onontwarbare kluwen van lust en onlust. Want alle kwellingen van jaloezie voeden zijn liefde: zonder die kwellingen zou Albertine voor hem gewoon verzinken in gewoonte en sleur, en dus alleen onverschilligheid opwekken. Verlangen zonder troosteloosheid en wanhopige kwellingen is bij Proust nu eenmaal geen verlangen, maar sleur. En veel van die kwellingen lijken bovendien een soort heimelijk genot op te wekken: omdat ze de waarneming scherpen en dus bronnen zijn van kennis die je langs andere wegen niet bereikt, maar ook, zo lijkt, omdat Marcel zelf stiekem geniet van de profanerende kanten die hij meent te zien bij Albertine en bij mannelijke geïnverteerden.  ""Sodom en Gomorra"" is voor mij dus vooral een oneindig rijke roman over de vele grillige verborgen raadselen van liefde en verlangen, zowel homoseksueel als heteroseksueel. Tegelijk gaat het boek echter over heel veel meer dan dat. Het bevat bijvoorbeeld, net als de andere delen uit deze cyclus, een enorme stoet aan bizarre en intrigerende personages, die allemaal prachtig worden geportretteerd. Prousts psychologische beschrijvingen zijn echt ongelofelijk subtiel, rijk en genuanceerd, vol oog voor tegenstrijdige en verborgen psychische mechanismen en details. Hij is ook een briljante socioloog: ook dit boek staat, net als deel 3 ""De kant van Guermantes"", vol met ellenlange beschrijvingen van het mondaine leven en de vaak stuitende oppervlakkigheid ervan. In ""Sodom en Gomorra"" wordt dat nog verder opgevoerd door de opkomst van de bourgeoisie, met mme Verdurin als ""patronne"" van een nieuwe salon, zodat de innerlijke leegheid van de adel met de innerlijke leegheid van de bourgeoisie wordt vermengd. Proust beschrijft dat met enorm veel oog voor detail, met heel veel lange adem, en bovendien op echt hilarische wijze. En fascinerend is hoe binnen die zich vermengende mondaine werelden ook alle identiteiten, zowel sociaal als maatschappelijk als politiek als zelfs seksueel, voortdurend veranderen. Politieke oriëntaties trouwens eveneens: net als in de eerdere delen zijn mensen om de vreemdste redenen Dreyfusard of anti- Dreyfusard, en in dit deel keren sommigen onwrikbaar lijkende standpunt ineens helemaal om, op welhaast hilarische wijze. Prachtig zijn weer de onconventionele beschrijvingen van landschappen, vanuit volkomen onorthodoxe invalshoeken die er een nieuwe en enorm intense schoonheid aan ontlokken. Bijzonder boeiend beschreven wordt hoe dorpen hun mysterie helemaal verliezen door de komst van de auto, omdat de reisafstanden zoveel korter worden. Schitterend is hoe Marcel voor het eerst van zijn leven een vliegtuig ziet, wat hij ervaart als een bijna mythisch beeld van sublieme vrijheid. Ongelofelijk subtiel en boeiend zijn de minutieuze passages over de werking van onze waarneming en ons geheugen. Prachtig zijn de passages over de veranderlijke en vloeiend veelvormige werelden van de droom, die zo anders zijn dan de werelden van onze conventies. En heel fraai is het hoofdstukje waarin Marcel ineens weer overvallen wordt door verdriet over zijn enige tijd geleden overleden grootmoeder: het paradoxale gevoel dat zij in zijn geheugen soms helemaal aanwezig is terwijl ze tegelijk afwezig is in de werkelijkheid, de vreemde gewaarwording dat het verdriet alleen bij tussenpozen zo sterk wordt gevoeld.  ""Sodom en Gomorra"" is kortom weer overvol met rijkdom, net als andere dikke delen van ""Op zoek naar de verloren tijd"". En vooral het motief van de inversie intrigeerde mij zeer, door zijn exotische grillige pracht en als hyperbolisch embleem van alle verlangen en liefde die niet in sleur versmoort. Nu komen deel 5 en 6, waarin de hopeloze passie voor Albertine nog verder wordt ontvouwd. Ik kan niet wachten! Ik ga dus door!"
"0","Waanzinnig populair zijn ze op televisie, de sterren uit Prison break. In navolging van CSI en 24 is het uiterst lucratief gebleken om met een populaire Tv-serie ook de boekenmarkt te veroveren. Na het in boekvorm uitkomen van het eerste seizoen kon het tweede seizoen natuurlijk niet uitblijven. De fanatieke fan zal er naar uitkijken, of de fanatieke lezer dat ook zal doen valt nog te bezien. De acht ontsnapte gevangenen vallen tijdens de voortzetting van hun vlucht al snel als groep uit elkaar. Deels individueel en deels als duos proberen ze uit handen van politie en FBI te blijven. Alleen de broers Michael en Lincoln hebben een gericht doel voor ogen, namelijk het vinden van een verborgen geldbedrag van 5 miljoen dollar. Deze schat van de overleden D.B. Cooper willen beide broertjes wel voor henzelf hebben. Want vele varkens maken de spoeling immers dun. Maar al vluchtend blijken de overige groepsleden steeds meer informatie te krijgen wat de bedoeling van Michael en Lincoln precies is. Dus is het de hoogste tijd om de vindplaats te achterhalen en al vluchtend, als eerste op deze plek aan te komen om zich te ontfermen over de schat. Vaak zijn boeken die als afgeleide van een tv-serie zijn geschreven, geen literaire hoogstandjes. Daar is Prison break helaas geen uitzondering op. Zoals zoveel voorgangers wordt er nagenoeg geen aandacht besteed aan karakters en personages omdat de auteur er waarschijnlijk van uit gaat dat de lezers allen de tv-serie volgen. Dus de lezer die dat niet doet komt tekort als hij of zij deze belangrijke informatie niet via de afleveringen op TV heeft opgedaan. Jammer, er spelen teveel verschillende personen mee om die in het niet al te dikke boekje goed te leren kennen. In je gedachten zie je de cameras alle kanten opdraaien om de veelal korte scènes flitsend in beeld te brengen. De ware fans zullen waarschijnlijk smullen van het geschreven woord en zij zullen als doelgroep worden aangemerkt. Zij zullen zich waarschijnlijk ook niet zo ergeren aan het vrij vaak ontbreken van voorzetsels in zinnen en letters in woorden. Dat zijn slordigheidjes die niet nodig zijn en die de toch al niet zo hoge waardering zeker geen duw in de goede richting zullen geven. Jammer, de commercie regeert hier."
"1","Dit is een liefdes verhaal maar wel heel bijzonder... Liefde die zorgt voor het verwerken van het verleden. Dat geldt voor allebei Avery en Cam..Avery ontvlucht haar geboorteplaats omdat er daar iets is gebeurt.... en niemand staat achter haar of geeft haar de steun en hulp die ze zo hard nodig heeft. Dus ze vlucht naar een universiteit heel ver van haar huis..zodat niemand weet daar wat haar is overkomen. Erg is dat haar ouders, juist zij, die moeten en kunnen helpen dit juist hebben tegen gewerkt...heel triest.. Daar komt ze de verleidelijke en knappe Cam tegen die in de korte tijd een oogje op haar heeft. Ze houdt afstand ..maar komen elkaar toch dikwijls tegen. Zo heeft Cam ook een geheim dat hij meedraagt. Maar zijn ouders steunen hem juist en hij neemt dan ook Avery mee naar zijn thuis. Ze wordt daar met open armen ontvangen en zie dat het ook anders kan. Zo liefdeloos en kil haar ouders zijn..zo warm zijn de ouders van Cam. Avery wil zich niet blootgeven en Cam ook niet..zo blijft de afstand tussen hen bestaan. Toch komen ze uiteindelijk bij elkaar... en horen ze van elkaar wat ze meegemaakt hebben. En al die tijd heeft Cam gewacht op haar.. daarom ook de titel. Een prachtig boek met een meeslepend verhaal...een topboek! Echt een aanrader voor iedereen om dit boek te lezen!!"
"0","Verhaal is echt niet boeiend en de hoofdpersoon een aanstelster, die denkt dat ze het centrum van de wereld is. De oma bedroog al haar man en liet hem geloven dat hij de vader van haar kind was. echt opbeurend"
"1","Wat zijn de boeken van Lisa Jackson toch goede vervangers van die van Karin Slaughter. Verloren zielen is opnieuw een erg spannend boek. Je moet tot het einde doorlezen om te weten wie de moordenaar(s) is/zijn. Hoe de vampiercultus in zijn werk gaat, wordt zeer sterk beschreven. Zoek je spannende boeken, lees de boeken van Lisa Jackson."
"0","Agatha Christie, Miss Marple, Murder She Wrote: het flitst allemaal aan je voorbij, nog voordat je een compleet hoofdstuk in Moord in Badgerâ€™s Drift hebt gelezen. Zoals de titel al doet vermoeden, is dit een heuse detective (spreek uit als detektieve) van het Engelse soort, waarin het wemelt van de leuke cottages, prachtige rozen, theedrinkende oude dametjes en beschaafde politiemensen. Komende oktober zal de KRO het elfde seizoen van de televisieserie Midsomer Murders uitzenden, en als voorproefje daarop is nu het allereerste boek over inspecteur Barnaby vertaald door uitgeverij De Fontein. Het is dat de televisieserie zorgt voor naamsbekendheid, anders was dit verhaal uit 1987 wellicht niet door de selectie gekomen. Niet dat het heel slecht is, maar het tempo in detectives als deze ligt vaak al niet bijster hoog, en dat het boek twintig jaar oud is helpt daar niet echt bij. Het draait allemaal om een moord die is gepleegd in het gehucht Badgerâ€™s Drift. Verrassing, met zoâ€™n titel. In eerste instantie denkt iedereen dat de tachtigjarige Miss Simpson een natuurlijke dood gestorven is, maar haar vriendin Lucy Bellringer gelooft dit niet. Zij haalt inspecteur Barnaby erbij, en hij ontdekt dat er meer aan de hand moet zijn. Maar wat dan? De hond heeft niet geblaft en de deur is niet geforceerd, dus moet de oude mevrouw Simpson haar moordenaar gekend hebben. Al snel wordt ontdekt dat ze eerder die dag, in het bos, op zoek naar een zeldzaam plantje, iets gezien moet hebben dat ze niet had mogen zien. Opnieuw is de vraag: wat dan? Wat volgt is een ietwat langdradig onderzoek naar de inwoners van het gehuchtje. Wie zou een motief kunnen hebben, en wie heeft welk alibi? Barnaby praat met vrijwel alle inwoners van het plaatsje, en er zijn verschillende mensen die hij niet helemaal vertrouwt. Er blijkt heel wat meer te gebeuren in Badgerâ€™s Drift dan je op het eerste gezicht zou vermoedenâ€¦ Helaas blijft het bij een wat clichÃ©matig opgebouwd verhaal, geheel volgens de regels van de ouderwetse detective, zonder ook maar een sprankje verrassing. Het is niet slecht gedaan, en het uiteindelijke plot is niet onaardig, maar echt interessant wordt het nergens. Hopelijk is de tv-serie wat pakkender dan het eerste boek, waar alles op gebaseerd is."
"1","Suzan is bijna afgestudeerd als kapster. In haar examenperiode is ze regelmatig in het Vondelpark te vinden in Amsterdam waar ze ook woont. Op een dag leert ze Steve kennen, een Amerikaan. Ze raken goed bevriend en als hij terug gaat naar Amerika geeft hij aan dat hij hoopt elkaar spoedig te zien. Kort daarna krijgt Suzan een open vliegticket met de uitnodiging naar Amerika te gaan. Ze gaat op de uitnodiging in en er ontstaat een liefde. Als Suzan weer terug is in Amsterdam besluit ze na een regelmatige briefwisseling weer af te reizen naar Amerika, een nieuwe toekomst tegemoet. Steve blijkt verborgen geheimen te hebben en houd Suzan afzijdig van zijn verleden. Suzan gaat hem steeds meer wantrouwen en gaat twijfelen aan haar besluit om haar leven verder met hem te delen.  Het boek leest zeer soepel weg. Een soort reisverslag en liefdes avontuur. Je wordt nieuwsgierig naar de achtergrond van Steve en hoe de relatie tussen Steve en Suzan zich ontwikkeld. Je krijgt een kijkje in het leven in Amerika. Het verhaal is geschreven vanuit Suzan. Afgewisseld met korte hoofdstukjes vanuit Steve. Een heerlijk boek dat je in een ruk uit leest."
"0","Na dit boek kan ik zeggen dat ik nu alle boeken van Suzanne Vermeer a.k.a Paul Goeken gelezen heb. Helaas moet ik toch wel bij mijn eerdere standpunten blijven en had dit boek geen verassingen voor me in petto. Het is een aardige misdaadroman die het leuk doet als een tuseendoortje. Voor een echte thriller is het boek te mild en te voorspelbaar, mede doordat er weinig diepgang in zit. Het thema; Vakantie is ook in deze thriller weer volop aanwezig en je kan ook merken dat het boek meer een aardig vakantieboek is dan een hoogstaande thriller. De korte zinnen en makkelijke taal zorgt er dan ook voor dat hij lekker wegleest."
"1","Orson scott Card startte zijn carrière als schrijver in 1978 met de SF-romans hot sleep en capitole en vervolgde in 1979 met het fantasy-werk songmaster, Hij werd wereldberoemd met enders game uit 1985 dat evenals de opvolger Speaker for the Dead de Hugo Award én de Nebula Award won. Card is hierdoor de enige schrijver die beide belangrijkste SF-prijzen in twee jaren na elkaar won.  Enders game speelt zich af op een wereld waar men maar 2kinderen mag hebben. Een derde mag enkel maar indien dit gebeurt in het voordeel van de wereld. Een wereld die al 2keer in oorlog was met de kruipers en dit nu voor eens en altijd wil beeindigen. De derde keer gaat de aarde zelf in de aanval.  De personages in het boek worden belogen, bedrogen en voorgelogen over het effectieve doel waar men hen voor opleid. Wat is echt en wat niet blijft de vraag voor hen over het volledige boek.  Het hoofdpersonage in Enders game word gepushd tot tegen en zelfs over zijn limieten. Zo toont hij doorzetting op jonge leeftijd. Doorheen het boek leert de lezer nog verschillende personages kennen met elk hun karakters en eigenschappen.  Het verhaal leest heel vlot en houd heel gemakkelijk de aandacht vast en zonder dat je het merkt ben je al een heel stuk in het boek opgeschoten.  Het slot lijkt niet zo goed ingevuld tot men het aller aatste deeltje van het boek leest en dan toch nog verrasd word.  Conclusie: Een SF boek die zeker door iedereen gelezen moet worden en zeker in het collectief geheugen zal blijven zitten."
"0","Als je dit boek hebt gekregen, gebruik het dan als wc papier. Twijfel je om dit boek te kopen? Besteedt je geld dan liever aan iets nuttigs, bijvoorbeeld zacht wc papier. Naar mijn idee was de flaptekst interessanter dan het boek. Niks in het verhaal heeft mij aan het denken gezet behalve het feit dat dit boek zo veel aandacht heeft kunnen krijgen. Halverwege het boek staat een moraal die ieder weldenkend individu had kunnen voorspellen, wat volgde bleef enkel een milde bevestiging waardoor ik me na het lezen van dit boek oprecht schaamde voor het plot."
"1","Vier verhalen van elk een honderd pagina's, die elk op zich staan. Het eerste verhaal gaat over een jongen die geen vrienden heeft omdat hij wat aan de dikke kant is. Hij is wel geniaal want hij vindt dingen uit. Op een dag ziet hij zijn voormalige oppas, een oudere vrouw verdwaasd over straat lopen, op blote voeten. Ze bazelt wat over dat je je foto niet mag maken. En dan gebeurt er vanalles dat ik niet verder wil verklappen. Het tweede verhaal gaat over een ex-politieagent die zogezegd een heldendaad heeft gedaan, maar de waarheid ligt toch ietsje anders. Het volgende verhaal vond ik wel heel tof, een man doet een duosprong, maar in plaats van los door een wolk te vallen, blijft hij erop liggen. Dan volgt een heel leuk avontuur dat zomaar door zijn vader geschreven zou kunnen zijn. Evenals het laatste verhaal, dat deed me ook wel aan Stephen King denken. Een regenwolk tijdens een warme zomernacht blijkt niet gewoon water te bevatten maar een soort van nagels en er vallen veel doden. Heerlijk verhaal, echt, kon wat mij betreft een heel boek zijn geweest.  Joe Hill is de zoon van Stephen King die niet onder zijn geboortenaam schrijft omdat hij het zelf wil maken. Dat lukt erg goed. Het is aan zijn verhalen wel te merken dat hij dit met de paplepel heeft meegekregen. Weer een heel leuk boek."
"0","De cover en de tekst op de achterflap zijn veelbelovend. Daarvoor alleen zou je als liefhebber van Scandinavische thrillers aan dit boek beginnen. Maar na een paar hoofdstukken heb je het wel gehad. Het boek begint met een leuk verhaal over een kapot kopieerapparaat, maar verder in het boek komt nauwelijks meer aan bod De personages zijn zo goed als niet uitgewerkt. Je hebt geen enkel voeling met hen. Gelukkig is er nog de rebelse secretaresse Bella die het verhaal een beetje opkrikt, hoewel ze, jammerlijk genoeg, weinig aan bod komt. Het boek werkt met flashbacks die op het einde samenkomen met het werkelijke verhaal.Leuk gevonden. Jammer genoeg staat het boek vol onwaarschijnlijkheden. Het heeft de indruk dat dit verhaal in een ruk is geschreven en dat er dan maar van alles bijgesleurd wordt om het ook te doen kloppen. Ik las in het interview met Yrsa dat ze het steeds moeilijker heeft om over hoofdpersonage Thora te schrijven. Dat is hier dus duidelijk het geval. gelukkig gooit ze het even over een andere boeg met een nieuwe serie. Aan de hand van het interview klinkt het veelbelovend. Om naar uit te kijken."
"1","In Beautiful boy lezen we niet alleen over de relatie tussen een vader en diens verslaafde zoon, maar we beleven hem ook echt. David heeft een tienerzoon Nic uit een eerder huwelijk en een gezin met twee jonge kinderen bij zijn tweede vrouw. Nic is gedurende het hele jaar bij zijn vader, maar vertrekt alleen voor de zomervakantie naar zijn moeder, die aan de andere kant van de VS woont. Vol liefde vertelt David over zijn zoon. Hoe slim en pienter hij in zijn jeugd was, welke talenten en ambities Nic had, om langzaam over te schakelen naar de tijd waarin zijn mooie jongen veranderde in een drugsverslaafde. David neemt de lezer mee in zijn zoektocht naar antwoorden over de chronische ziekte die drugsverslaving heet. Zijn beeldende manier van vertellen en door vele details met de lezer te delen, maakt hij ons deelgenoot van hun heftige en emotionele situatie.  Afwisselend laat David je beleven hoe het is om als ouder te leven met een drugsverslaafde zoon. Hoe de verslaving een karakter verandert, wat het met je doet als je kind tegen je liegt, het zakgeld van zijn broertje steelt en zorgt voor een onveilige situatie in huis. David schrijft eerlijk en open over zijn gevoelens voor zijn zoon, maar ook over de machteloosheid en schuldgevoelens. Wezenlijke vragen passeren de revue: heb ik steken laten vallen, heb ik hem te veel verwend, heb ik signalen gemist? Het is haast onmogelijk om niet mee te voelen met David en zijn worsteling als ouder.  Naast de gevoelens en emoties waar het hele gezin mee te kampen heeft, wisselt David zijn emotionele relaas af met feiten over drugs en verslavingen. Nic is voornamelijk verslaafd aan Crystal meth, een drug die je hersenen kapot maakt, waardoor het nog moelijker is dan bij elke andere drug om er vanaf te komen. De theoretische kennis die David opdoet in zijn zoektocht naar antwoorden deelt hij met ons. Maar ondanks ze wel relevant waren, halen ze je soms wel uit de verhaallijn over de familie. De nieuwsgierigheid naar hoe het de familie zou vergaan, werd onderbroken door de erg op Amerika toegespitste theorie. Beautiful boy is dan ook geen roman, maar een combinatie van een persoonlijk en waargebeurd verhaal met een hoop theoretische achtergronden.  Naast theorie en een persoonlijk relaas, heeft David Sheff ook songteksten, films en boeken opgenomen in het boek. Ze geven een beeld van de tijd waarin het verhaal zich afspeelt en zijn passend bij wat er gebeurt in het leven van Nic en zijn familie. Het laat ook zien hoe de band tussen vader en zoon in elkaar steekt. Behalve een bloedband delen ze ook de passie voor muziek, films, het schrijversvak en surfen. Erg mooi om te lezen, maar ook hier geldt: overdaad schaadt. Het was mooi de titels te lezen, maar soms wilde ik gewoon weten of alles goed zou komen met de familie! Sheff heeft de neiging van de hak op de tak te springen, maar de spanning van het verhaal en de soepele manier waarop David hun verhaal vertelt, zorgen ervoor dat de aandacht niet verslapt.  De titel vertelt ons genoeg: dit is een persoonlijk verhaal van een vader over zijn beautiful boy. Verwacht dan ook niet dat Nic zijn kant van het verhaal uit de doeken doet. Nee, je wordt meegesleurd in de emoties van een wanhopige ouder. Beautiful boy doet je beseffen dat een verslaving geen onwil is, dat het je zomaar kan overkomen en dat het ontzettend lastig is om er vanaf te komen. Beautiful boy raakt elke ouder, tot diep in het hart."
"0","Wanneer iemand een bijzonder leven achter de rug heeft, zet hij of zij dat om in een boek zodat ook de rest van de mensheid er kennis van kan nemen. Zo zijn er talloze memoires geschreven van mensen die zichzelf belangrijk genoeg vonden voor een memorabele terugblik op hun leven. Ook bij Raffaele Cantone zal het op een dag gekriebeld hebben. Was zijn verhaal niet buitengewoon boeiend om een beeld te kunnen geven van hoe de rechterlijke macht in Italië zijn gevecht tegen de Italiaanse maffia heeft gevoerd? En dus heeft hij zijn memoires omgezet in een non-fictiewerk, dat nu ook verkrijgbaar is in een Nederlandse vertaling. In zijn boek In naam van de rechtvaardigheid beschrijft Cantone hoe hij zich - eerst als officier van justitie, later als rechter  heeft vastgebeten in de wijdverbreide wetteloosheid en onrecht die door een netwerk van criminele organisaties en corruptie is ontstaan. Zijn aanpak van de maffia heeft ertoe geleid dat hij zijn leven niet meer zeker was en vanaf een bepaald moment werden hij en zijn familie omringd door bodyguards. In dit boek wil hij dan ook vooral zijn steun betuigen aan de mannen die zich voor zijn veiligheid in hebben gezet en de band die hij in de loop der jaren met hen heeft gekregen. De afgelopen tijd lijkt het wel een trend in Italië om de maffia te demystificeren met boeken en films die vooral stellen dat het om een ordinaire boevenbende gaat en niet om mythische antihelden. In dit rijtje past ook In naam van de rechtvaardigheid, geschreven door een man die de strijd met de maffia is aangegaan vanuit de rechterlijke macht. Hij omschrijft van binnenuit hoe de diverse justitiële organen samenwerken, om een halt te brengen aan een organisatie met zoveel vertakkingen als de maffia. Cantone is geen groot schrijver en zijn boek is dan ook niet meer dan een opsomming van feiten met een persoonlijke noot ernaast. Voor mensen met een bovengemiddelde interesse in de maffia zal het wellicht interessant zijn om te zien hoe de doorgaans onderbelichte justitie de strijd met de criminelen voert. Maar net als bij zoveel memoires is het niet boeiend genoeg geschreven om ook mensen zonder, of met weinig, interesse in het onderwerp te behagen."
"1","Boek in Nederlands uitgegeven in 1983. De inhoud is zeker ook toe te passen op de huidige tijd. Pisar beschrijft op indringende, heldere manier zijn aangrijpende leven. Hij is één van de jongste overlevenden van de concentratiekampen Maidanek, Auschwitz en Dachau. Hij schrijft over de verschrikkingen tijdens WOII, maar koppelt tegelijkertijd zijn ervaringen aan situaties die hij meemaakte o.a. als adviseur voor Kennedy. Pisar gelooft in het samen oplossen van (wereld)problemen waarbij over politieke en ideologische grenzen heen moet worden gekeken. In één boek meerdere lagen verteld. Zijn eigen proces van overleven samen met Nico en Ben (ze vormden een hecht trio in de kampen, waardoor ze hebben kunnen overleven). Zijn verhaal als bekend internationaal advocaat, bevriend met wereldleiders en hartstochtelijk op zoek naar vreedzame wegen om Oost en West meer tot elkaar te laten komen. En tot slot de psychologie van de mens en van de verschillende samenlevingen; hoe deze het denken en handelen beïnvloeden en met welke (gevaarlijke) gevolgen. In gehele verhaal komt het spanningsveld tussen ratio en gevoel naar voren. Maar bovenal zoals Pisar zelf schrijft: ""Zolang hoop als bloed in ons blijft kloppen is er redding mogelijk."" Een TOP boek, wat zeker tot nadenken uitnodigt."
"0","Deze maand verschijnt Rotte Appel bij uitgeverij Ellessy, het tweede boek van Lia van Nuys. Na haar debuut, Storm voor de Stilte, was het tijd voor een nieuwe spannende liefdesroman, vond de Limburgse journaliste. Het zou een spannende, psychologische roman moeten zijn, met liefde, dood, jaloezie en moord als thema’s. Zou dit voldoende zijn om de lezer 225 pagina’s mee te vermaken? Kunstenaar Victor Quadvlieg sterft tijdens een fataal ongeluk op de boot van zijn minnares Marleen. Hij laat zijn vrouw Sonja, minnares Marleen en broer Caspar achter. Mensen die continu met elkaar in aanraking blijven. Marleen trekt veel op met Caspar en Sonja wil haar minnaar Caspar terug. Wanneer Sonja in contact komt met de mysterieuze Keira besluit ze haar oude werk als galeriehoudster weer op te pakken. De werken van Victor verwerkt ze in pendels en samen met Keira start ze de verkoop. Vanaf dat moment komt de jaloezie pas echt de hoek om kijken en gebeuren er vreemde dingen in het dorp. Jaloezie, daar is het boek vol van. Op elke pagina’s spat de onprettige emotie van het papier af. Sonja gunt Marleen duidelijk het licht in de ogen niet en de sfeer die dat meebrengt voor het verhaal is niet prettig. Continu voel je de jaloerse gedachten van Sonja, waardoor je geen feeling voor de hoofdpersoon krijgt. Ze is vervelend en irritant en lijkt van niets in het leven te genieten. Dit maakt het boek zwaar om doorheen te komen. Liefde is in het verhaal weinig terug te vinden. Iedereen lijkt het met elkaar te doen, maar echte liefde is weinig terug te vinden. Elke echtgenoot heeft wel een minnaar of minnares, waar is de echte liefde en het gaan voor elkaar naartoe? De situatie die het verhaal beschrijft is geen liefde, maar jaloezie. Krijgen wat je hebben wil en daar alles, maar dan ook alles voor over hebben. De hoofdpersonages spreken niet aan. Ze komen niet tot leven. Waar Sonja overkomt tot een chagrijn, blijft Marleen op de achtergrond en ook Keira, met haar zware achtergrond en ‘heksachtige’ levensstijl komt niet echt tot leven. Ook gebeurt er te weinig dat de aandacht vasthoudt. Rotte Appel kun je met gemak een paar dagen aan de kant leggen. Tegen het einde wordt de zoektocht naar de dader ingezet. De spanning komt dan enigszins om de hoek kijken. Het is jammer dat het al snel te voorspellen is wie de dader is. Toch maakt het einde wel wat goed voor het verhaal. Al met al is Rotte appel geen hoogvlieger. De verwachting van een liefdesroman wordt niet waargemaakt. Wel leest het boek heerlijk weg. De schrijfstijl van Lia is prettig leesbaar en zeker niet moeilijk. Dit verhaal is leuk als tussendoortje. Geen hoogstaander, prima geschikt om een gure herfstavond mee door te komen."
"1","Soms heb je een boek in handen dat je in één dag wilt lezen. ‘Boek der Spiegels’ van E.O. Chirovici is zo’n boek. Deze whydunnit laat je niet meer los en houdt je als lezer behoorlijk voor de gek.  Boek der Spiegels Literair agent Peter Katz ontvangt op een dag een manuscript met de titel ‘Boek der Spiegels.’ Het zijn de memoires van ene Richard Flynn over zijn tijd op Princeton-universiteit aan het eind van de jaren tachtig. Hierin beschrijft hij zijn opmerkelijke verstandhouding met de vooraanstaande, charismatische hoogleraar psychologie Joseph Wieder. Saillant detail? Op een nacht in 1987 wordt Wieder vermoord aangetroffen in zijn huis. De dader werd niet gevonden.  Vijfentwintig jaar later is Peter Katz na het lezen van het manuscript geïntrigeerd. Vooral als blijkt dat het laatste deel ontbreekt. Hij is vastbesloten om uit te zoeken wat er is gebeurd en is ervan overtuigd dat dat het antwoord te vinden is in het ontbrekende deel. Maar waar is dat manuscript? En weet Flynn wel echt wie Wieder heeft vermoord?  Bij voorbaat al een succes ‘Boek der Spiegels’ is één van die boeken die al voor publicatie een literaire sensatie zijn. Het boek werd al aan meer dan dertig landen verkocht en ‘Boek der Spiegels’ was één van de hits op de toonaangevende boekenbeurs Frankfurter Buchmesse. Volgens de achterflap van het boek is er zelfs al een grote Hollywood-deal gesloten.  Fascinerend Hoogstwaarschijnlijk gaat ‘Boek der Spiegels’ de hoge verwachtingen waarmaken. Verwacht geen vuistdikke roman, maar een fascinerend verhaal dat je vanaf de eerste pagina in de greep heeft. Met dank aan de intrigerende personages, de plotwendingen en ‘t feit dat de schrijver ons telkens op het verkeerde been zet.  ‘Boek der Spiegels’ ontvouwt zich dan ook als drieluik waarin drie personen het mysterie van de moord proberen te ontrafelen. Zo beginnen we met Peter Katz, neemt een journalist het onderzoek over en is een gepensioneerd rechercheur die ooit aan het onderzoek werkte, de laatste verteller. Maar zijn de stukjes van de puzzel die ze vinden wel betrouwbaar? Zijn de herinneringen van ooggetuigen dat ook? Of herinneren mensen zich alleen wat ze zich willen – of soms zelfs kunnen – herinneren?  Psychologische spelletjes Schrijver Chirovici speelt constant met de betrouwbaarheid van ons geheugen, maar ook hoe psychologische spelletjes worden gespeeld zonder dat de betrokkenen weten dat die spelletjes worden gespeeld. En juist dat maakt ‘Boek der Spiegels’ interessant. Niets is wat het lijkt. Vooral als er telkens nieuwe konijnen uit de hoge hoed worden getoverd.  Zelfs over het einde zou je nog kunnen speculeren, want als ‘Boek der Spiegels’ je één ding heeft geleerd is dat je niets voor waar hoeft aan te nemen. Schrijver Chirovici noemt zijn boek niet voor niets een ‘whodunnit’ maar een whydunnit.’  Het is niet verwonderlijk dat ‘Boek der Spiegels’ nu al een literaire sensatie is. Een sensatie die ook nog eens gemakkelijk weg leest. Al zegt dat niet over de schrijfstijl van de gerenommeerde Roemeense schrijver Chirovici (in Roemenië al een bekendheid), want die is vlot. Zonder dat het verhaal aan kracht inboet.  Houdt ‘Boek der Spiegels’ dan ook in de gaten. Het zou straks zomaar in Nederland in de top 10 kunnen staan."
"0","In Villa Toscane volgen we de lotgevallen van Heleen en Carlo die in Toscane hun droom hebben verwezenlijkt en een agriturismo hebben geopend nadat Carlo zijn werk verloor in Nederland en ook de baan van Heleen niet meer zeker leek. Ze raken snel ingeburgerd en de agriturismo wordt al meteen een succes. Maar een akelige gebeurtenis is de voorbode van nog erger onheil waarbij ze tot het uiterste moeten gaan om hun gezin te redden. Het boek wordt voorgesteld als een literaire thriller, maar dat is het absoluut niet. Allesbehalve literair en slechts op het einde wordt het spannender, hoewel er in het boek te veel hints worden gegeven waardoor je meteen weet wie er achter de ernstige feiten zit. En je vermoedt ook al snel hoe het zal aflopen. Het eigenaardige is dat in de loop van het verhaal noch het gezin, noch de politie het verband legt tussen het eerste akelige incident en de tweede dramatische gebeurtenis die hen overkomt (dat doen ze pas helemaal op het einde). Het ligt anders nogal voor de hand. Dit kan een detail lijken, maar voor mij is het veelzeggend over het niveau van het boek. Soms lijkt het of er niet echt is nagedacht over het verhaal. De auteur vertelt het verhaal vooral vanuit het perspectief van Heleen, maar een deel van de hoofdstukken laat vooral de gedachten zien van Heleen over allerlei dingen bv. hun beslissing om te emigreren, de verbouwingen en problemen die ze daarbij hadden. Hiermee krijgt het verhaal geen vaart. Zeker in het begin van het boek duurt het lang eer er ook maar iets gebeurt. Er is relatief weinig actie. Ook een deel van ontknoping wordt niet ""live"" beschreven, maar krijg je te lezen via een gedachtegang van Heleen die terugblikt op de voorbije weken. Dat is toch erg eigenaardig voor een ""thriller"". Door deze manier van vertellen - het omgekeerde van show, don't tell - neem je de spanning weg, kan je je minder inleven in de personages. Het hoofdpersonage boeit eigenlijk niet, omdat er steeds wordt uitgeweid via allerlei gedachten over dingen die niets bijdragen tot het verhaal en die heel banaal zijn. Bv. contacten met telefoonmaatschappij. De manier van schrijven is absoluut niet literair. De zinsbouw is bijzonder simpel, herhalend. Er wordt helemaal niet met taal gespeeld. De beschrijvingen van landschap, agriturismo, Toscane komen niet tot leven. Opmerkelijk weinig bijvoeglijke naamwoorden in dit verhaal. Het is een vlakke, weinig geïnspireerde manier van schrijven. Dit boek is misschien geschikt voor mensen met weinig leeservaring en die weinig verwachten van een boek, want het leest snel en makkelijk. Ik zou het toch niet aanraden zelfs voor een paar uurtjes ontspanning aan het zwembad of op de trein. Er zijn veel leukere, beter geschreven en spannender boeken te vinden in dit genre."
"1","Yes, weer een nieuw boek in de Rizzoli & Isles serie! Ook nu overtreft Tess Gerritsen zichzelf weer. Een vreemde moord zet Jane weer aan het werk. Samen met Maura komt ze er, na een tweede moord, achter dat er iets meer achter zit dan een simpele moord. De vraag is alleen, wie is hier aan het moorden en waarom? Tot aan het einde is het niet in te schatten wie de moordenaar is.  Vergeleken met de andere boeken in de serie van Rizzoli & Isles is dit wel een iets minder spannend boek. Pas op het einde komt een heel spannend stukje en ook deze is snel afgelopen. Dit maakt het boek echter niet slechter, hoogstuit wat minder thriller dan we gewend zijn van Tess Gerritsen.  Al met al een boek met veel twists erin waardoor moeilijk te raden is wie de moordenaar zal zijn."
"0","Een Chicklit met een dun thrillerlaagje  Bij het lezen van de eerste hoofdstukken kon ik mijn aandacht er niet goed bij houden, mijn gedachten dwalen steeds weg, het verhaal nam me niet in zijn greep. Te langdradig, teveel poepscheldwoorden die op den duur irritant werden, vermeldingen die er naar mijn mening niet echt toe deden, niet to the point komend, waar was ik aan begonnen? Wanneer het een eigen boek of een geleend exemplaar van de bibliotheek was geweest, dan was ik niet verder gegaan in dit boek, had het weggelegd en niet meer ingekeken.   En dat zou uiteindelijk, zo bleek later, toch jammer zijn geweest. In eerste instantie kabbelt het verhaal zich rustig voort, enigszins gelijkend op de populaire tv serie boer zoekt vrouw. Ook dit verhaal speelt zich immers af op een boerderij met drie kandidaten die voor 3 maanden mogen komen logeren bij de biseksuele boer Loek, in de hoop dat hij uiteindelijk voor een van hun zal gaan. We hebben te maken met de door haar ex-vriend gedumpte ""burgertrutje"" Fanna, de mannelijke seksverslaafde swaffelende homo Gerald en de hoogblonde stevige bitch Heavenly.   En ineens terwijl je het niet meer verwacht is er dan toch spanning in het verhaal; een lugubere vondst in de koeienstal, een poging tot wurging en de dood van een van de kandidaten. En toen waren er nog twee kandidaten over ...  Vanaf dat punt wil je verder lezen, hoe loopt dit af, wat zal er nog meer gebeuren, wie heeft dit alles op zijn geweten; is het een van de kandidaten, is het Fanna's ex-vriend, boer Loek, zijn moeder Agatha of toch cameraman Tom? Of zou het presentator Tristan zijn?  Het boek is in een vlotte schrijfstijl geschreven, leest makkelijk weg. Maar wel veel poepscheldwoorden, zeker in de eerste hoofdstukken. Naar mijn mening iets teveel van het goede.  Boer zoekt m/v; geen hoogstaand must-read boek, maar wel een aardig lees-lekker-weg boek voor tussendoor..."
"1","In Thriller van Suzanne Hazaenberg maken we kennis met de scenarioschrijfster van een soapserie Ymke en haar gezin. Ymke is gelukkig getrouwd met Andy en samen hebben ze 4 kinderen: oudste zoon Troy(19), de tweeling Dylan en Lloyd (17) en dochter Marilynn (15) en hun hond Flynn.Ze heeft haar leventje goed op de rails en haar grootste droom is dat ze ooit eens een echte thriller zal schrijven. Het vertrouwde wereldje van Ymke komt op zijn kop te staan als zij tijdens het opruimen, in haar in de hal een plastic tas vind met wel een hele lugubere inhoud. Als kort daarna blijkt dat er een dubbele moord is gepleegd, begint de twijfel bij Ymke toe te nemen en ze vermoed dat iemand in haar gezin meer weet van het gebeuren. Voor Ymke de moeilijke positie omdat ze haar eigen gezinsleden gaat verdenken. Iedereen heeft wel iets wat bij hem of haar vragen oproept. Dit maakt deze thriller dan ook een echte Whodunit. Het boek is vanuit Ymke geschreven, dit maakt het verhaal heel persoonlijk met herkenbare gevoelens en emoties. Als lezer voel je de angst, twijfel en onzekerheid van Ymke, het verhaal is echt op de huid geschreven. Daarnaast heeft Suzanne Hazenberg een vlotte en prettige schrijfstijl, het verhaal is boeiend geschreven en leest dan ook als een trein. Veel onderhuidse spanning en je wordt als lezer regelmatig op het verkeerde been gezet. . De verhaallijn zit goed in elkaar en de uiteindelijke ontknoping blijft tot het eind toe goed verborgen. Ik waardeer Thriller met 4**** Spanning: 7 punten Plot: 8 punten Leesplezier: 9 punten Schrijfstijl: 8 punten Originaliteit: 8 punten Psychologie: 8 punten  Eindoordeel: 8 punten"
"0","Een plot van niks en een stijl om te huilen. Om aan voldoende pagina's te komen is de helft van de tekst besteed aan allerlei niet ter zake doende uitwijdingen en borrelpraat. Wat moet je denken van een boek waar op één pagina drie keer ""Vijf letters, M-O-O-R-D."" staat? Waar een schieartij wordt beschreven alsof kleine kinderen cowboytje aan het spelen zijn (BÁÁÁNGGG! BÁÁÁMMM!) En zo gaat het nog even door en een paar blaadjes verder knalt het weer zo. Waarin agenten als ze iemand aanspreken 'hun badge flashen' en als ze met z'n drieën zijn in één alinea drie keer flashen. Zonde van het papier."
"1","He he eindelijk is Joona Linna weer terug en wat is het fijn om weer over hem te lezen. Joona Linna is inmiddels een goede oude bekende geworden en het is fijn om te lezen dat het goed met hem gaat. Saga Bauer, reeds bekend uit eerdere boeken, vraagt hem om hulp bij een ingewikkelde zaak. Joona`s kennis en expertise dringend nodig in het onderzoek. Saga heeft in Jager een meer gelijkwaardige rol ten opzichte van Joona, Lars Kepler lijkt te beseffen dat ze samen een briljant speurdersduo zijn. Jager is het zesde deel in de serie rond Joona Linna en we komen steeds meer over hem te weten. Was hij eerst een vlak karakter, nu lezen we zelfs over zijn persoonlijke gevoelens.  In iedere taal is et wel een aftelversje, in Jager spelen de konijntjes de hoofdrol: "" Ten little rabbits all dressed in white, Tried to go to Heaven on the end of a kite Kite string got broken, down all fell Instead of going to Heaven , they went to....  Nine little rabbits... etc""""  Een onbekende moordenaar heeft besloten om tien personen te vermoorden , lang is onduidelijk wat hun link en de beweegredenen van de ""jager"" zijn. Lars Kepler laat de lezer uiteraard lang in spanning en niets is wat het lijkt. Via vele verrassend originele kronkels wordt je als lezer gedwongen mee te denken en verbanden te leggen tussen de gekregen informatie en gebeurtenissen. Heerlijk om te lezen en mee te denken. Ze gooien er nog een schepje bovenop in de laatste 100 pagina`s en trekken alle registers open om de lezer te verrassen. Echt genieten was het weer.  Jager en ook eerdere boeken van het duo Lars Kepler is zeker niet voor tere zieltjes. Geen detail wordt geschuwd over de daden va n de moordenaar. Alles wordt beschreven, bloed en gruwelijkheden zijn volop aanwezig, maar altijd functioneel. In die details zit uiteindelijk een deel van het plot verstopt. Denk niet teveel aan het beeld van een lief klein konijntje, want de moordenaar heeft duidelijk andere gedachten. In het Zweeds heet het boek ook niet voor niets de Konijnenjager.  Het is gelukkig al toegezegd dat het volgende boek van Lars Kepler weer een Joona Linna wordt, maar een jaar wachten gaat wel weer lang duren....Kortom ik heb van de eerste tot de laatste bladzijde genoten."
"0","Het begint als een onderhoudende doktersklucht, vol vakjargon en cynische bespiegelingen op wat er in een ziekenhuis gebeurt. Bulnes is duidelijk zelf onderdeel geweest van de medische wereld en weet op grappige wijze de humor daarvan te belichten. Helaas neemt het over de helft een onverwachte wending en gaat het zich meer de kant van de psychiatrie richten. Daar gaat het wat mij betreft dan ook fout. Zonder vakkennis en een realistisch beeld van psychiatrie in Spanje valt hij terug op een stereotiep beeld van psychiatrische patiënten en hoe daarmee omgegaan wordt. Ook de verwikkelingen rond de nalatenschap van de grootvader komen niet helemaal goed uit de verf. Jammer, want als Bulnes iets minder hooi op zijn vork genomen had dan was deze roman vast veel beter tot zijn recht gekomen."
"1","Henk Koetzier noemt De Da Vinci Code in Het Parool een “schoolvoorbeeld van een pageturner”. Daar is alleszins geen woord van gelogen. Brown slaat de lezer dan ook om de oren met spanningselementen als vooruitwijzingen en cliffhangers waardoor ophouden met lezen al een misdaad op zich is. Deze zeer originele misdaadroman weet dan ook van de eerste tot de laatste bladzijde te boeien.  Bovendien houdt Brown de lezer ook inhoudelijk danig in de ban door hem deelgenoot te maken in het geheim van een al even geheimzinnig broederschap ‘De Priorij van Sion’. Met een wel heel doordachte mix van elementen uit de kabbala, de vrijmetselarij, de kunst, de geschiedenis en het geloof brouwt de auteur een theorie die de inhoud van het Nieuwe Testament op losse schroeven zet.  Wanneer de protagonist dan ook nog eens –tegen wil en dank- verdacht wordt van moordslag op de conservator van het Louvre en bovendien door uitgerekend een politieagente gered wordt en vervolgens op de hielen wordt gezeten door de echte moordenaar én de politie, zijn we vertrokken voor een bijzonder spannende en mooi geconstrueerde crimi.  Toegegeven, de opeenvolging van de gebeurtenissen heeft een sterk Kuifjesgehalte en een en ander grenst aan de ongeloofwaardigheid, maar het boek stààt er. Daar kan je niet omheen.  Meegenomen is ook dat je gaandeweg wat opsteekt over de figuur van Leonardo Da Vinci. Zo zou het eigenlijk wenselijk zijn om je als lezer vooraf over deze homo universalis te informeren. Ook de lectuur van een viertal andere romans is aanbevolen vooralleer je De Da Vinci Code ‘decodeert’:  - De Slinger van Foucault (Umberto Eco)  - De Ontdekking van de Hemel (Harry Mulisch)  - De Naam van de Roos (Umberto Eco)  - De Wereld van Sofie (Jostein Gaarder)  Het is namelijk zo dat De Da Vinci Code de succesrijke compenenten van deze vier romans in zich verenigt: de kabbalistische elementen die tot de verbeelding spreken uit De Slinger van Foucoult; de zoektocht naar de graal uit De Ontdekking van de Hemel –hoewel daar de stenen tafelen gezocht worden- ; het ontrafelen van een religieus gegeven uit De Naam van de Roos en het deelgenoot maken van nieuwe kennis uit De wereld van Sofie – het vrouwelijke hoofdpersonage heet ook hier Sofie en wordt ook hier ingewijd in nieuwe kennis-.  Mooi is ook dat in het boek o.a. verwezen wordt naar Fibonacci’s gulden snede en dat precies in het midden van het boek (p. 212) Sofie door Leigh Teabing zal ingewijd worden in de geheimen van de Priorij van Sion.  Puur vakmanschap!"
"0","Ik probeer het te negeren, maar mijn rechteroog heeft het al gezien vóór het tot mij doordringt. Het leidt me erg af, er is steeds een soort stopje. Ik kan niet dóórlezen. Let maar eens op, hoe lees je dit: nog nooit zoveel Italiaanse koks gehad. Achter het woordje zoveel haper je waarschijnlijk heel even, onbewust. En in je hoofd zeg je het schuine woordje, voor jezelf iets lager of juist iets hoger. En die schuin gedrukte woordjes komen zoveel voor in dit verhaal, het haalt het ritme eruit.  Eigenlijk zat er al zo weinig ritme in dit boek. Er is zeker wel een aardig (typisch Irving) verhaal in te vinden, tussen de regels door. Maar ik vind het houterig geschreven, niet fijn verteld. En juist heb ik dit boek gekozen om de heerlijke onzin verhalen die Irving vroeger vloeiend vertelde. Het klikt niet meer zo tussen John Irving en mij. Ben ik te oud, maar hij is zelf toch ook ouder geworden?  Eigenlijk vond ik alleen de titel erg mooi."
"1","En dat was deel 3 in deze psychologische thrillerserie. Officieel zijn de delen ook zelfstandig te lezen maar ik vind dat niet aan te raden. De politiezaken worden dan wel afgerond in elk deel maar met name de ontwikkelingen in het leven van Frieda Klein lopen als een rode draad door de delen heen.  In Wachten op woensdag wordt de moeder van een op het oog doodnormaal gezin dood in huis gevonden door haar jongste dochter. En het is aan inspecteur Karlsson om deze zaak op te lossen terwijl hem van hogerhand is verboden om nog langer samen te werken met psychotherapeut Frieda Klein.. Maar nichtje Chloe blijkt bevriend te zijn met de oudste zoon van de vermoorde vrouw waardoor Frieda eerst zijdelings maar steeds meer betrokken raakt bij de zaak. Daarnaast werkt ze ook nog aan een zaak met vermiste meisjes waar ze in contact komt met een journalist, en loopt ook haar privéleven uit de volgende delen door.  Wederom een prettig leesbaar boek met een goede verhaallijn, waarin de personages goed worden uitgewerkt. Het verhaal boeit , leest prettig en smaakt naar meer maar gelukkig kan dat geregeld worden want na woensdag komen er nog vier dagen."
"0","De link met de Tweede Wereldoorlog was wat zwak uitgewerkt. Uiteindelijk geeft het boek het idee dat het meer om het hedendaagse stuk gaat, waarvan vooral het semi open eind erg zwak is."
"1","Namens uitgever Harper Collins mocht ik dit boek recenseren en daarvoor wil ik hun hartelijk bedanken.  De ondertitel van het boek luidt: Reset je brein in 40 dagen. In het boek krijg je adviezen om in 40 dagen verandering aan te brengen in je voeding en lifestyle, waardoor er veranderingen gaan optreden in je lichaam. Deze veranderingen hebben een positieve invloed op de verbindingen tussen je hersenen en je lichaam of zoals zij het noemt je brein-body connectie. En daardoor ga je je beter voelen. Zij geeft aan dat er cruciale verbindingen zijn tussen je brein en je body die door allerlei oorzaken verbroken kunnen zijn. De laatste jaren is uit onderzoek gebleken, dat de relatie tussen brein en body heel belangrijk is voor de gezondheid op lange termijn. Het blijkt dat er bij alle leeftijdsgroepen, van jong tot oud, en ook bij mannen en vrouwen sprake kan zijn van slechte brein-body verbindingen. Dat kan leiden tot klachten die wij allemaal wel herkennen bij mensen uit onze omgeving of die wij zelf hebben: breinmist, vage zeurende klachten, angsten, depressie, verslaving, uitputting, vergeetachtigheid enz. Er is ook een verschil in de manier waarop klachten zich ontwikkelen bij vrouwen en bij mannen. Als gynaecoloog houdt zij zich voornamelijk met vrouwen bezig, vandaar dat dit boek ook op vrouwen gericht is.  Enkele oorzaken van de klachten zijn slechte voeding, giftige stoffen en een verkeerde lifestyle zoals teveel stress in je leven. Verandering van je voeding en lifestyle, kan de klachten verminderen. Het boek geeft goede uitleg over hoe de hersenen werken en het lichaam werken en wat hun relatie is. Zij noemt 7 gebieden waar je verandering in kunt aanbrengen; Toxinen, Lichaamsgewicht-setpoint, Breinmist, Verslaving, Angsten, Depressie, Herinnering, en per gebied is er een basis protocol van 40 dagen. Mocht dat geen of te weinig effect hebben, dan is er nog een geavanceerd protocol. Per gebied kun je door middel van een vragenlijst kijken of jij klachten hebt en hoe ernstig de klachten zijn. Aan de hand daarvan kun je aan de slag met het protocol. Het protocol bevat voedingsadviezen en bewegingsadviezen. Achter in het boek geeft zij ook recepten die bij het voedingsadvies horen.  “Het blijkt dat wanneer je voor je brein-body zorgt, je in feite voor alle systemen in je lichaam zorgt: je lichaamsgewicht-setpoint (je natuurlijke ingestelde lichaamsgewicht), angsten, depressie, verslavende neigingen, seksdrive, hart en bloedsomloop, gastro-intestinale en immuunsystemen en, natuurlijk, het endocriene systeem, van je schildklier tot je geslachtsorganen. Herstel van je brein lost heel veel kleine en grote gezondheidsproblemen op, van alledaags en hinderlijk, tot geheugenverlies en levensbedreigend. Het pakt vele irritante lichamelijke symptomen die je hebt bij de wortel aan.”  Ik vond het een goed leesbaar boek. En ondanks haar bewering dat het geen wetenschappelijk boek is, vond ik het toch behoorlijk wetenschappelijk, met veel medische termen. Het is echter wel begrijpelijke wetenschap. Ik vond haar uitleg over het ontstaan van klachten heel duidelijk en ook wat je eraan kunt doen. Mij sprak vooral haar uitleg over het ontstaan van klachten bij vrouwen na hun zwangerschap en rond de menopauze aan, omdat ik zelf daarmee te maken heb. Zij benoemt veel testen en voedingssupplementen en ik vraag mij af of je daar wel zelfstandig aan moet beginnen zonder verstand van zaken. Ik zou dat liever samen met een deskundige, bijvoorbeeld een huisarts uitzoeken. Maar ze geeft wel tips in welke richting je moet zoeken om tot een oplossing van de klachten te komen. Haar voedingsadviezen komen overeen met veel andere adviezen die je tegenwoordig krijgt zoals geen suikers, geen (zet)meel, verse het liefst biologische groenten en fruit en weinig of geen vlees. Wat haar anders maakt dan anderen, is dat het boek speciaal op vrouwen gericht is en ook rekening houdt met de hormoonhuishouding. Hormonen hebben blijkbaar veel invloed op de gezondheid van de vrouw, waardoor niet alles zomaar werkt als je gezond wilt leven. En ik vind dat zij daar heel duidelijke uitleg over geeft. Daarom vind ik het boek zeker een aanrader.  Pluspunten: • Goede wetenschappelijk onderbouwde uitleg • Gericht op vrouwen en rekening houdend met het vrouwelijk lichaam • Protocollen zijn gemakkelijk uit te voeren • Als je met vage klachten rondloopt, kun hier goede adviezen vinden wat je ertegen kunt doen • Goede adviezen qua voeding en beweging  Minpunten: • Op sommige punten te veel medische informatie met medische termen • Ik zou de testen en het uitzoeken van de oorzaak van de klachten niet zelfstandig uitvoeren, maar in overleg met een deskundige en dat wordt niet duidelijk aangegeven in het boek."
"0","De eerste blz..van dit boek lijkt slecht vertaald te zijn. Toch zet ik door en lees het boek tot het einde. Geloof me vrij ,het is verloren tijd dit boek te lezen. Het verhaal hangt aan mekaar .Vragen stapelen zich op waar geen antwoord op komt. Je blijft inderdaad na het lezen van dit boek zitten met een spijtig gevoel. En je zal dan ook beseffen dat je je tijd verspild hebt.,Spijtig....."
"1","Dit is het eerste boek dat ik van Martine Kamphuis lees. En het smaakt naar meer. Gelukkig heb ik Alibi al in de boekenkast staan. Het verhaal van Zondebok is heftig, een gedurfd onderwerp dat altijd onderbuikgevoelens bij mensen oproept. Ook bij mij. De invalshoek is interessant. In plaats van de standaard rechercheur is de hoofdpersoon een psychologe die gevraagd wordt om een forensisch onderzoek te doen bij een bekennende verdachte. Door het verhaal wordt de psychologe meegetrokken in het verhaal en gaat ze op onderzoek uit. Tijdens het verhaal ga je met WP ( de hoofdpersoon ) mee langs alle mogelijke verdachten. Je volgt haar gedachtengang en daardoor lijken de verdachten op dat moment ook logisch. Pas op het moment dat je echt niet meer om de daadwerkelijke dader viel het kwartje bij mij. Doordat je het verhaal beleeft vanuit een psychologe vind ik het misschien wel extra interessant. Al kunnen de psychologische termen misschien een belemmering zijn als je weinig tot helemaal geen kennis van psychologie hebt. Ik vond het een interessant boek."
"0","Voor een thrillerdebuut is het zeker geen slecht verhaal. Maar het hele verhaal hinkt mijn inziens nog teveel op meerdere gedachten. Bij vlagen lijkt het meer een gewone roman dan een thriller. Echt spannend wordt het ook bijna nergens en de karakters worden net wat te weinig uitdiept. Ook het verhaal dat voor een (klein) deel in Amerika en de rest in Ierland speelt wordt door die verschillende locaties niet echt interessanter. De plot is erg vergezocht en daardoor ook niet zo geloofwaardig. Toch ondanks al deze kritiekpunten was het zeker geen vervelend boek om te lezen."
"1","“ Pssst klonk het ergens achter haar. Ze draaide zich razendsnel om. Op haar hele lijf stond kippenvel“ p. 289  Als Mark naar Griekenland vertrekt om op het eiland Lesbos te helpen in een vluchtelingen kamp, mist moeder Liza haar zoon. Liza is ontzettend trots op Mark dat hij zich zo inzet voor de vluchtelingen, maar omdat ze een hechte band hebben mist ze hem om zich heen. Het contact met Mark is zeer sporadisch omdat er niet altijd een werkende internet verbinding is. Als Liza een lange tijd niets van Mark hoort maakt ze zich zorgen. Het is niets voor Mark om zo lang niets van zich te laten horen. Mark is samen met zijn beste vriend Fedde naar Lesbos vertrokken, als hij Fedde spreekt en verteld dat Mark een meisje ontmoet heeft met wie hij is gaan backpacken neemt haar onrust toe. Mark zou haar nooit zomaar buitensluiten, er moet iets aan de hand zijn. Ten einde raad besluit ze zelf naar Corfu af te reizen. De jongens zijn hier na hun vrijwilligers werk naar toe gegaan voor een welverdiende vakantie. De meeste mensen in Liza’s omgevingen geloven haar niet, hij is een volwassen jongen en heeft zijn moeder niet meer nodig, dit heeft ze vaak te horen gekregen. Maar Liza vertrouwt het niet, ze weet zeker dat er iets mis is en gaat op onderzoek uit. Ze ontmoet een oudere man die haar meer weet te vertellen. Over Mark, maar ook over Liza’s eigen verleden…  Sterke thriller, die een inkijkje geeft in het leven van een moeder die vermoed dat haar zoon vermist is. Vermeer weet Liza sterk neer te zetten, het een vrouw die zich niets wijs laat maken. De thriller geeft inzicht in de wereld van de politie op Corfu. Machtspelletjes spelen hier een grote rol. Vermeer laat merken dat Liza een vrouw is die niet snel opgeeft, en vertrouwd op haar moeder gevoelens. Dit vind ik een mooi aspect, een instinkt wat sterker is dan wat dan ook.  Het boek begint met een scene van 24 jaar geleden, dit geeft meteen een hoop mysterie. Deze maar ook een andere tijdssprong ik het boek geven het boek diepte. Vermeer schrijft beeldend waardoor het lijkt alsof je zelf in Griekenland bent. Het einde is spannend en het plot is sterk, gelukkig wordt het einde ook niet afgeraffeld en is het einde goed uitgewerkt.  In mijn ogen verdient deze thriller 5*."
"0","Het is altijd risicovol boeken te recenseren van schrijvers die je persoonlijk kent, vooral als ze je er zelf om vragen. Want ik gun de auteur heel erg haar succes, waar ze bovendien heel hard voor werkt. En haar verhalen in bijvoorbeeld de Ganymedes-bundels waren goed geschreven en fantasievol. Maar dit boekje kan ik helaas niet hoger waarderen. Dat wil niet zeggen dat ik niet van sommige elementen genoten heb. De auteur is duidelijk goed op de hoogte van de cultuur van het oude China, inclusief magische elementen, en weet zich ook nog eens prima te verplaatsen in iemand uit die cultuur in plaats van de cultuur te belichten uit het perspectief van een buitenstaander. Dit zal waarschijnlijk voor kinderen helpen bij het kweken van empathie met mensen uit andere culturen. Ik vond ook de tekeningen bij dit verhaal mooi en ondersteunend. Mijn belangrijkste vraag bij het lezen van dit boek was voor wie het was bedoeld. De opmaak, illustraties, woordgebruik en het grote lettertype suggereren dat het een kinderboek is. Ik zou zeggen vanaf groep 4? Maar het verhaal suggereert iets anders. Zo wordt vrij beeldend beschreven hoe iemand wordt gecastreerd (door zijn eigen broer), wordt vrij gesproken over 'wat vader allemaal voor wensen had voor de nacht', en is er een karakter met een gescheurd jurkje en 'langs haar benen stroomde een straaltje bloed'. Er worden mensen door slangen gebeten en opgegeten. Oh, en dan is er het nogal gruwelijke inbinden van voeten. 'De dag dat mijn moeder de wreven van mijn voeten met een hamer brak ...' zo begint die paragraaf. Dit suggereert een lezerspubliek van minstens 12 jaar en ouder, al zou ik het dan nog niet hebben verdragen (ik gruwel nog van de beschrijving uit Stephen Kings Misery). Het lettertype en de eenvoudige bewoordingen zijn echter veel te kinderlijk voor die groep. Ik zou dit boekje niet hebben gelezen op die leeftijd, maar ja, ik las al De Hobbit en In de ban van de ring. Maar jonge tieners die nog niet goed kunnen lezen vinden het misschien wel mooi en uitdagend. Volwassenen die denken met dit boek een geschikt cadeau voor hun kinderen te hebben gevonden moeten het eerst zelf lezen en goed inschatten wat hun kind aankan! Verder vond ik het verhaal niet heel toegankelijk, vol flashbacks en verklarende beschrijvingen. Het was me niet helemaal duidelijk waar ik me in het verhaal bevond, dat werd het pas tegen het eind toen opeens naar de tegenwoordige tijd werd overgeschakeld. Ikzelf gebruik in mijn verhalen veel bijvoeglijke naamwoorden, dus ik mag daar niet over klagen, maar ik vond het hier soms wel erg veel. Ook klopten een paar zinnen niet ('zij lijken zoveel op elkaar dat niemand ze uit elkaar kan houden en ze simpelweg 'de tweeling' noemt.' - dit suggereert dat niemand ze 'de tweeling' noemt). Van het boekje 'Johannes 14:6' van dezelfde auteur was ik wél onder de indruk. Dat gaf ik vijf sterren. Ik zou daarom benieuwd zijn waarmee ze zou komen als ze haar geschiedkundige kennis zou inzetten voor nog een boek voor volwassenen. Volgens mij zou dat veel beter passen bij de kwaliteiten van de schrijver."
"1","Arianne Grootendorst was 29 jaar oud toen ze ‘s nachts in haar eigen woning in Rotterdam door een onbekende man werd aangevallen en verkracht. Ze staat doodsangsten uit, maar ze weet de aanval te overleven. Ruim twintig jaar later publiceerde ze Over de rand waarin ze vertelt over hetgeen haar is overkomen, de zoektocht naar de dader en haar verwerkingsproces.    Het verhaal heeft geen lange aanloop nodig, maar vangt direct in het eerste hoofdstuk aan met de nacht van de aanval en verkrachting. Deze heftige start trekt de lezer direct het verhaal in. Arianne weet zwaargewond te ontkomen en overleeft de aanval. Daarmee is haar nachtmerrie echter nog niet voorbij. De kans bestaat dat de dader terugkomt om zijn poging tot moord alsnog af te maken en wanneer ze uit het ziekenhuis is ontslagen, moet ze onderduiken. Van het een op andere moment is haar leven totaal onverwacht overhoopgehaald en is ze zowel lichamelijk als psychisch beschadigd. Desondanks is ze vastberaden om de dader te (laten) pakken. Ze voelt zich verantwoordelijk voor de opsporing en aanhouding van de dader en de zoektocht naar de dader lijkt haar overeind te houden.    Het verhaal is vanuit het perspectief van Arianne geschreven en wordt afgewisseld met passages uit onder andere het politieonderzoek, processen-verbaal en psychiatrische verslagen over de dader. Dankzij deze passages worden de gebeurtenissen ook vanuit andere perspectieven belicht, zoals die van de dader, de politie en de psychiater. Het boek biedt daarmee een interessante inkijk in het politieonderzoek na een misdrijf, de (psychische) achtergrond en mogelijke motieven van een dader en het verloop van een rechtszaak.    Ook wanneer de dader gevonden is, blijft het gebeurde haar leven beheersen. Grootendorst doet onderzoek naar de achtergrond, modus operandi en motieven van de dader en soortgelijke misdadigers om het waarom van de daad te begrijpen. Ze worstelt met het feit dat de dader geestesziek is en vraagt zich af in hoeverre je een geesteszieke persoon zijn daden kwalijk kunt nemen. De auteur zet de lezer hiermee aan het denken.    Over de rand is een aangrijpende true crime-thriller die tot op de laatste pagina weet te boeien. Het verteltempo ligt hoog en ondanks het feit dat de aanval al in het eerste hoofdstuk plaatsheeft, verslapt de spanning gedurende het verdere verhaal niet. Grootendorst heeft haar verhaal in treffende woorden en op realistische wijze opgeschreven en het besef dat deze afschuwelijke gebeurtenis iedereen had kunnen overkomen, is angstaanjagend."
"0","Ik heb het boek uitgelezen, ergens wilde ik wel weten hoe het zou aflopen, maar het was taai. De eerste 175 blz. heb ik allerlei dingen geleerd over tornado's, maar daar zat ik niet echt op te wachten. In het tweede deel kreeg het verhaal een wending die ik interessant vond, daarna zakte het weer als een kaartenhuis in. Maar toen was ik er toch bijna en heb ik mijn tanden nog maar even op elkaar gezet. Erg teleurstellend na het Familieportret."
"1","Binnen twee dagen uitgelezen, je wordt gegrepen door het verhaal. Wat kunnen mensen elkaar aan doen en hoelang kan je een dergelijke situatie aan. overleven. Goed geschreven en niet te vergelijken met de andere boeken van Marklund. Het is dus niet een boek waar je vrolijk van wordt, maar meer dan de moeite waard."
"0","Ik had best wel een beeld bij dit boek voor ik het ging lezen. Helaas kwam er niet veel van terecht in het boek. Pas op blz. 139 kwam voor mij alles een beetje duidelijk over. Het eerste deel heel veel personages die naar mijn mening niet allemaal heel goed uitgewerkt zijn. De AIVD en Bart Hooft lijn is naar mijn mening te weinig uitgediept. En andere zaken zoals omgevingskenmerken weer te veel. En het had echt een goed verhaal kunnen zijn, want het had verder alle ingredienten voor een goed verhaal. Het plot is verder origineel. Het is een keer iets anders dan een standaard detective met een rechercheur. De hoofdpersoon Pieter Posthumus was de enige persoon in het boek die helder naar voren kwam. Hij komt mij als een sympathieke man over die betrokken is bij zijn medemens. Ik weet op dit moment nog niet zeker of ik een 2de deel zou willen lezen. Toch ben ik wel nieuwsgierig. Misschien dat ik toch nog overgehaald kan worden."
"1","Na het eerste boek van Indridason gelezen te hebben (Noorderveen) welke ik goed vond maar niet meer en minder dan goed begon ik met enige reserve aan dit boek. Deze reserve was al snel weggenomen, de verhaallijnen pakte me direct. Voor mij is dit boek een juweeltje, absolute top welke me weet te ontroeren. Prachtige verhaallijnen die heden en verleden met elkaar verbinden. Het thema huiselijk geweld krijgt een gezicht in de mensen die worden beschreven. Het is voor mij in dit boek meer het thema dan de spanning. Met de spanning valt het wel mee, je weet eigenlijk wel snel de relatie met het lijk dat wordt gevonden, nog niet wie maar het verhaal van het verleden dat moet wel een duidelijke relatie hebben met het lijk. Het thema en de emotie, de ontwikkeling van een maatschappij in Ijsland: dat alles wordt op zo'n mooie manier beschreven dat het mij echt ontroerde. Bepaalde passages heb ik dan ook herlezen: bv Het verdriet en de onmacht van inspecteur Erlunder om zijn dochter die in coma ligt. Het verhaal van de ontwikkeling van de jonge Simon die door het huiselijk geweld een vorm van schizofrenie ontwikkelt. Meesterlijk! Enigste minpuntjes zijn: * het voor een deel wegblijven van de spanning, stoorde mij niet, de verhaallijnen en thematiek maken zoveel goed! * af en toe vroeg ik me af: zou de politie hier ook de middelen inzetten om te zoeken naar een verhaal achter botten van 60 jaar oud? Ik denk het niet maar goed dat stoort mij ook niet. Ik kijk uit naar zijn volgende boek dat er binnenkort aankomt."
"0","#hrc 2016 #hebbanbuzz: ik mocht gaan buzzen over het boek verloren dochter van Helen Fitzgerald. Ik verwachtte een literaire thriller maar het behoort voor mij niet tot de thrillers. Het zou eerder een autobiografie kunnen zijn. Het gaat over een jonge meid die met haar zus op vakantie gaat. Daar begaat ze een misstap die haar hele leven veranderd, ook die van haar omgeving. Op het einde zit er wat spanning in maar ook hierin kon ik me niet verliezen. Soms ging het qua personage ineens over op de andere personage en vond ik het even niet goed te volgen. Ik zou dit boek niet aanraden bij een ander. Jammer."
"1","Ik herinner mij nog dat tijdens de uitlopers van de sixties, de legendarische jaren zeventig veel van mijn vrienden en kennissen met Arafatsjaals rondliepen. ’t Was op een paar witte geëngageerde raven na eerder een uiting van ‘wij alternatievelingen’ dan een politieke betrokkenheid voor een minderheid. Ik heb mij eerlijk gezegd nooit over de Palestijnse strijd durven uitspreken gewoon omdat ik te weinig geïnformeerd was. (shame on me ) Wat ik echter nooit heb kunnen en kan aanvaarden is onderdrukking en laat dat nu net datgene zijn dat in de Amandelboom haarscherp maar bikkelhard losgelaten wordt op de lezer. Het blijft uiteraard een eenzijdige benadering bekeken vanuit de Palestijnse kant van het conflict. Je leest dit schrijnende verhaal dan best ook als een universele aanklacht tegen onderdrukking en geweld. Het is een ‘slikboek’, een boek dat je doet huiveren en ‘slikken’ om emoties in bedwang te houden. Los van deze impressie krijg je hier een schitterend verhaal over de confrontatie met je afkomst, de littekens van een problematische omgeving om in op te groeien maar ook levenskracht van een individu die zich vooropstelt om ‘goed te leven.’ De Amandelboom schenkt je een scherpe aanklacht tegen geweld en onmenselijke onderdrukking! http://www.boekensite.gent/node/746"
"0","Opzich vond ik de verbouwing wel een redelijk boek. Het idee van het verhaal was origineel en het probleem die zich daar afspeelt is ook echt een probleem, maar ik vond dat voor er echt iets gebeurde een groot stuk vooraf ging, waardoor het begin van het boek nogal saai was. Verderop in het boek werd het wel iets spannender en op het hoogtepunt was het wel spannend maar het werd heel simpel beschreven het kon veel gedetailleerder waardoor je meer werd meegenomen in het boek. Wat ik fijn vond aan dit boek was de gedachtegang van de zoon van Matilde, want dit was belangrijk voor het verhaal en wist je soms net iets meer of juist niet, dat vond ik eigenlijk het beste aan het hele boek de gedachtegang van de jongen.  Het was dus wel een leuk boek, maar het duurde lang voor er spanning in het verhaal kwam en het kon veel gedetailleerder."
"1","Marseille zou de zonnige hoofdstad van het mediterrane Frankrijk moeten zijn, maar in Izzos Chourmo regeert vooral de duisternis. Zelden las ik een misdaadroman die zo een zwartgallige sfeer naar boven brengt. De themas zijn er dan ook naar: kansarme Algerijnen (steevast naffers genoemd) die in de voorsteedse woonblokken in de armen gedreven worden van misdaad en fundamentalisme, en daartegenover een politiemacht die, onder invloed van die extreem-rechtse partij, de pedalen verliest. Je zou beginnen twijfelen waar je nu het meest voor moet vrezen.  Vorig jaar las ik het eerste deel van Izzos trilogie, Teringzooi. Een te complexe verhaallijn en een soms schokkende rol voor het openlijke racisme, waren mijn twee conclusies. Die blijven grotendeels overeind, zeker wat het beangstigende betreft. Het verhaal op zich is eenvoudiger, maar mij toch niet altijd even duidelijk (al zal dat wel aan mijn verwarde geest liggen). Intussen is ook deel drie van de trilogie, Solea, verschenen. Nog leeswerk voor de boeg dus."
"0","Ik ben begonnen met dit boek voor te lezen aan mijn dochter, maar daar ben ik na 30 blz. mee gestopt. Door de manier waarop het is geschreven is het namelijk geen plezierig boek om voor te lezen. Ik heb het uiteindelijk dan maar zelf uitgelezen. Pesten is nog steeds een hot item op scholen maar ook in het dagelijks leven bij zowel kinderen en volwassenen, hoop ik toch echt dat de pesterijen zoals beschreven in dit boek niet meer voorkomen. Het moet toch echt niet meer kunnen dat dit gebeurt terwijl iedereen het weet en niemand iets doet. De wijze waarop de pesterijen in dit boek ophouden zijn mij iets te ver gezocht en te abrupt. Helaas uit ervaring weet ik dat pesterijen bij kinderen niet zó makkelijk ophouden."
"1","spannend, toegankelijk,Ik ben de precieze aanleiding vergeten, maar op een forum liet bezoeker Martin vallen dat hij werkte aan de vertaling van Darkhouse van Alex Barclay. Martin bleek een professioneel vertaler en hij vertelde er nog even achteloos bij dat het boek de titel De rustige kust zou krijgen en dat hij het een heerlijk boek vond dat hij iedereen kon aanbevelen. Hoe gaat dat met fora. Na een tijdje denk je de bezoekers een beetje te kennen. En als dan iemand zijn nek uitsteekt, en zegt dat boek is de moeite waard, dan wil jij graag de moeite nemen om dat te toetsen. Vandaar dat ik afgelopen weekend verwoed het debuut van Barclay las, en, zo vernam ik, ik niet alleen. De recensie van Ine zal daarom quasi gelijktijdig met de mijne verschijnen. Altijd leuk om te vergelijken!  De rustige kust begint in New York. Na de dramatische afwikkeling van een ontvoeringszaak, is rechercheur Joe Lucchesi totaal gestresst. Bij hem slaat dit trouwens op zijn kaakgewricht. Zijn Franse vrouw Anna vindt het welletjes en eist dat hij ontslag neemt. Joe begint met onbetaald verlof en met hun zeventienjarige zoon Shaun verhuizen ze naar een dorpje aan de Ierse kust. Anna zal daar in opdracht van een magazine een vuurtoren renoveren. Zowel Joe als Shaun snakken in het begin naar een flinke portie metropool, maar uiteindelijk vinden ze hun draai in het gemoedelijke Ierse dorp. Joe wordt vriendschappelijk opgenomen in de pub en Shaun krijgt verkering met de prachtige Katie. Natuurlijk zijn er wel eens woorden over het budget dat Anna voor haar vuurtoren gebruikt en natuurlijk is Shaun wel eens rebels, maar voor de rest is alles peis en vree, daar aan de Ierse kust. Tot Katie verdwijnt   Intussen startte Barclay een tweede verhaallijn. Die speelt zich af vanaf de jaren 70 in Texas en vertelt hoe de ontwrichte Duke Rawlins zijn vriendje Donnie Riggs stilaan meezuigt in een spiraal van geweld. Zoals dat in goede boeken gaat, grijpen de twee verhaallijnen perfect in elkaar. Een groot deel van de spanning wordt veroorzaakt door het feit dat Joe dit eerder beseft dan de locale politie. Hij kan hen niet overtuigen van zijn standpunten en dat komt ook omdat de eerst zo joviale dorpsbewoners het Amerikaanse gezin na Katies verdwijning zien als indringers, meer zelfs, als moordenaars.  Barclay schreef een intelligent, spannend boek en bouwde er voldoende humor en origineel taalgebruik in. Ze tekent een waarheidsgetrouw beeld van een gemeenschap die op korte tijd van de hemel in de hel belandt. Onder spanning doen gewone mensen ongewone dingen. Ook een schrijnend wraakverhaal komt aan bod. Barclay beschrijft dit alles op een toegankelijke, herkenbare manier. Ze schrijft zo sterk dat ze zelfs niet alles hoeft uit te spellen. Je komt bij wijze van spreken midden in het verhaal een doos spiksplinternieuw speelgoed tegen en zonder dat daar verder een woord aan vuil gemaakt wordt, begrijp je perfect vanwaar dat komt. Daarmee toont ze aan dat ze de touwtjes goed in handen heeft. Een ongewoon veelbelovend debuut. Bedankt voor de tip, Martin! En ik hoop dat Barclays opvolger snel op je werktafel ligt."
"0","An Untamed State' (2014) heeft een soortgelijk uitgangspunt als de magnifieke Kurosawa-film 'High and Low' (1963), waarin een textielmagnaat moet beslissen of hij wel of niet het losgeld betaalt voor de zoon van een werknemer. Ook in deze roman van Roxane Gay blijkt de ontvoering van Mireille Jameson, een Haïtiaans-Amerikaanse met weinig banden met haar moederland, de gordiaanse knoop tussen ontvoerders en een rijke zakenman die tot een moreel oordeel moet komen. Hier ligt de focus echter niet op 'de beslissing' maar op de psychische gevolgen voor een vrouw, die gemangeld wordt tussen de onwrikbare principes van die verschillende mannen. Voor vader Jameson is het ondenkbaar dat hij ook maar iets van de macht over zijn imperium moet loslaten, terwijl de ontvoerders op hun beurt steeds sadistischer en meedogenlozer worden als hun behoeften niet worden bevredigd. Dieper dan klassenverschillen of economische ongelijkheden steekt een virulent soort vrouwenhaat waardoor Mireille's vrouwenlichaam tot het ultieme ruilobject wordt.  Bij dit soort verkrachtingsverhalen is er vaak een soort schok-effect aan gekoppeld, zelfs wanneer het lijden van het slachtoffer meer wordt geaccentueerd dan de lust van de dader. Roxane Gay spaart haar lezer dan ook niet met expliciete beschrijvingen van seksuele wandaden, maar het wordt zo meer thriller/horror dan een gelaagd profiel van een vrouw bij wie het ondenkbare is gebeurd. Voor mij zijn de aanzet tot (seksueel) geweld en/of de psychologische consequenties ervan eigenlijk interessanter dan de verkrachtingen en het machtsmisbruik. Op dezelfde manier lijken de zemelige herinneringen aan haar leven van voor de ontvoering, toen Mireille zelf bepaalde tegen welke termijnen wie en wanneer in haar lichaam mocht komen, niet helemaal waarschijnlijk. De interne verteller is namelijk duidelijk gesitueerd nádat Mireille uit haar penibele situatie kwam, maar de herinneringen aan dat (relatief) onbezorgde huwelijksgeluk en de geboorte van haar eerste baby, lijken volledig onaangetast door de psychische horror tijdens die gebeurtenissen in Haïti. 'An Untamed State' (2014) voelt hierdoor meer als plat formulewerk dan als een gelaagde literaire roman: het sorteert op gezette tijden een effect maar ook niet veel meer dan dat."
"1","Hoewel de titel A hell of a day anders doet vermoeden is het gewoon een in het Nederlands geschreven boek. Hoewel  Tegelijkertijd is het een ongewoon en on-Nederlands boek geworden. Te vaak ontdekte ik in het verleden tijdens het lezen van een binnenlandse thriller dat de schrijver kennelijk een te beschermd leven heeft geleid voordat hij of zij achter de tekstverwerker ging zitten om een boek te schrijven. Enige levenservaring is toch echt een vereiste om geloofwaardig een levensechte angst op te wekken. De schrijver, Guido van der Kroef, is iemand die met overduidelijk plezier zijn pen in een inktpot doopt om een heerlijke en vlot lezende thriller te produceren. Het is duidelijk dat hij niet een voorstander is van snelle mannen, snelle autos en snel verdiend geld. De tijdloze wijsheid van Kluk Kluk, de onhandige indiaan van Pipo de clown, Haastige spoed, zere voet, bewijst ook hier zijn waarde.  Het verhaal draait om Marcel Kwast, een aan hinderlijke zweetvoeten lijdende zakenman in onduidelijke zaken, die een deal moet afsluiten in een hotel. Het is voor Marcel Kwast al lastig genoeg wanneer hij een oude vriend als concurrent tegenkomt bij deze deal, maar wanneer er onverwacht een derde bieder opduikt zorgt dat voor nog meer onzekerheid. Zijn vriend weet wel een oplossing om van deze lastige hindernis af te komen. Marcel Kwast wordt daarbij tegen wil en dank gedwongen zijn eigen persoonlijke grenzen te overschrijden. Alles wordt voor hem en de lezer nog verwarrender als blijkt dat zijn tegenstrevers niet altijd lijken wat ze zijn, en andersom. De lezer wordt daardoor  net als Marcel Kwast zelf  door de schrijver steeds vakkundig op het verkeerde been gezet. Onverwacht duiken verloren gewaande vrienden en vijanden weer op de juiste momenten op. Of juist op het verkeerde moment.  Door in het begin dus een paar verkeerde keuzes te maken zinkt Marcel Kwast langzaam maar zeker steeds verder weg in een moeras van leugens en bedrog. Dit leidt uiteindelijk ongewild en onbedoeld tot moord en doodslag. Maar wie is daarvoor nu echt verantwoordelijk? Hijzelf soms of wordt hij slechts door anderen gemanipuleerd? Zijn zelfs de doden wel dood of speelt zijn verbeelding een verwarrend spel met hem? Tegelijkertijd hoopt hij dat het allemaal snel voorbij zal zijn en dat de tragiek van alledag gewoon weer zijn intrede zal doen. En dat is voor Marcel Kwast al treurig genoeg met een wankel huwelijk en een vermiste vriendin in het buitenland. Het is een boek over de gewone man die onverwacht in een diepe poel vol ellende wordt gegooid en uit puur lijfsbehoud zijn instincten moet aanspreken om te kunnen overleven.  Aanstekelijk is ook de psychologische diepgang, die de schrijver zijn personages heeft kunnen meegeven. De verwarring en de wanhoop zijn bijna tastbaar. Geen wonder eigenlijk; de schrijver is zelf opgeleid tot psycholoog. De verschillende personages komen daardoor duidelijk meer tot leven en het zorgt er, ondanks alles, vrijwel zeker voor dat de lezer gedurende het lezen ietwat medelijden gaat krijgen met die Marcel Kwast. Die het toch allemaal aan zichzelf te wijten heeft. Of juist niet?  Dit alles levert uiteindelijk een heerlijk, bijna surrealistisch boek op dat een breed publiek verdient. De buitenstaander wordt gedurende het lezen van dit boek zonder twijfel het verhaal binnengezogen. Zelfs als titel is A hell of a day al bijna een understatement."
"0","Schrijver en storycoach Edith de Wit neemt je in haar boek 'In de voetsporen van de heldin' mee door een verzameling fictieve en waargebeurde verhalen. 'Als je je eigen verhaal kent, sta je steviger in je schoenen en kun je met meer vertrouwen nieuwe wegen bewandelen' belooft de cover. Maakt het boek die belofte waar?  De auteur gebruikt de opbouw van een verhaal als structuur voor de ontdekkingsreis en onderscheidt twaalf fasen. Royaal. Te royaal, waardoor het boek lijkt op een langspeelplaat die blijft steken. Bij de problematiek waarom het verhaal draait in dit geval en de manier waarop de hoofdpersoon daarmee omgaat. Verhelderend in dat opzicht is het filmpje “Shapes of Stories” van schrijver Kurt Vonnegut: https://www.youtube.com/watch?v=oP3c1h8v2ZQ Het boek verliest daardoor aan kracht en dat heeft het nu juist hard nodig, want de psychologische inzichten van De Wit zijn niet vernieuwend te noemen en soms zelfs twijfelachtig.  Het eerste waargebeurde verhaal dat verteld wordt is dat van de 53-jarige Linda, die zich nooit geliefd heeft gevoeld door haar stiefmoeder, ondanks haar verwoede pogingen om die liefde te 'verdienen' door het de vrouw zo veel mogelijk naar de zin te maken.Nadat ze, gesterkt door een liefhebbende partner, met sommige mensen uit haar verleden heeft gebroken en een baan in de zorgsector vindt voelt Linda zich gezien en gewaardeerd als persoon. Ze heeft gebroken met haar pleasegedrag aldus de auteur, die daarbij over het hoofd ziet dat Linda's beroepskeuze een duidelijke connectie met het verleden lijkt te hebben. Ze vertelt in haar verhaal dat het 'zorgen voor kwetsbare, afhankelijke mensen' haar veel voldoening geeft en dat ze voor een opleiding als ziekenverzorgende koos nadat ze voor oude mensen in de thuiszorg ging werken, die 'altijd blij waren om haar te zien'. Linda lijkt nog steeds een bovengemiddelde behoefte te hebben aan het zich gewaardeerd voelen door anderen.  Ook op andere vlakken weten De Wits verklaringen niet te overtuigen. 'Stemmen uit je omgeving' (over een uitdaging waarvoor je je geplaatst ziet) zouden je willen weerhouden van die uitdaging. Dat kan, maar het tegenovergestelde gebeurt net zo goed. Henkjan Smits vroeg zich ooit in zijn functie als jurylid van de talentenjacht Idols af of er niemand in de omgeving van sommige kandidaten was die de persoon in kwestie erop wees dat er van enig zangtalent in de verste verte geen sprake was. Doordat de visie van de auteur niet met overtuigende argumenten wordt onderbouwd overtuigen ze niet en dat is een obstakel dat op meer plaatsen in het boek opduikt.  Daar waar verhalen krachtige instrumenten kunnen zijn om een boodschap in te verpakken mist ironisch genoeg dit boek over storytelling de power om de visie van de auteur duidelijk neer te zetten."
"1","Oké, nu kan ik er toch echt niet meer onderuit, aangezien dit het zoveelste boek over vampiers is dat ik stiekem toch wel heel erg leuk vond om te lezen. Nu moet ik het wel toegeven: boeken over vampiers kunnen leuk zijn (nadruk op kunnen ;) ). Natuurlijk blijf ik wel van mijn “fluffige” shifters en weerwolven houden, maar voortaan zal ik iets eerder positief besluiten om een boek over koelbloedige bloeddrinkers te gaan lezen.  Zoals gezegd, dit boek was goed. Zeer goed. Het had een verhaal en wereld dat je gewoon meesleurde. Waar je helemaal in kon duiken en dat je de “echte wereld” liet vergeten. Ik heb dit boek dan ook met gemak in een paar uur uit kunnen lezen. Zó had het me in zijn greep en wat heb ik onderweg genoten van allerlei gebeurtenissen ^^  Om te beginnen is de wereld gewoonweg geweldig. We hebben een “actieve godin”, ongebruikelijke vampiers, de vijf elementen, hechte vriendschappen en superschattige en knappe mannelijke vampiers. Een wereld waar ik best wel eens in zou willen verblijven (al is t maar om al ‘t mannelijk schoon te kunnen bewonderen ^^) Ik was ook zeer enthousiast toen ik door kreeg dat het naast vampiers ook over een godin en de vijf elementen ging. Nog twee onderwerpen waar ik dolgraag overlees. Toen kon het boek voor mij niet meer stuk.  Zoey is ook een van de redenen waarom dit boek meer dan te pruimen was. Ze is een meid die helaas al het nodige heeft moeten verwerken in haar jonge leventje (16 jong… hoor wie ‘t zegt >< ). Met een moeilijke thuissituatie en “zogenaamde” vriendinnen op school (nee Kayly, jouw gedrag wijst overduidelijk niet op vriendschap) heeft ze alleen haar oma om haar staande te houden. Ze laat zich echter niet op haar kop zitten en ook met het uitverkozen worden tot vampier gaat ze zo goed mogelijk om. Zoey heeft bovendien de gave om zeer gevatte opmerkingen te maken en ze slaagde er dan ook in om me keer op keer in de lach te laten schieten.  Ten slotte is er nog het fantastische en boeiende verhaal. Via Zoey lezen we hoe het is om van het ene op het andere moment vanuit je “normale” leven gerukt worden. Om opeens verkozen te worden tot vampier. Een transformatie die je misschien niet eens zal overleven. Bovendien heeft de vampier godin met jou ook nog eens grote plannen, waardoor je opnieuw een soort buitenbeentje wordt, vijanden maakt en in moeilijke situaties verzeild raakt. Gelukkig zijn er nog je nieuwe vrienden en die toch wel leuke jongen. Dat is toch wel goeie kost voor een goed verhaal, een verhaal dat bovendien zo pakkend geschreven is dat je als lezer niets anders kan doen, dan doorlezen.  CONCLUSIE  Geheel onverwachts heb ik toch van Verkozen genoten, met zijn aparte kijk op vampiers en onze geweldige hoofdpersoon, Zoey. Het verhaal leest supervlot en is absoluut pakkend. Ik kan dit boek dan ook aan iedereen aanraden die van YA houdt. Zelfs diegenen die niet zo dol zijn op vampiers ;)  Deze recensie verscheen als eerste op CarpeLibra.nl"
"0","Ik zag de titel van dit boek voorbijkomen op Hebban, bij het onderwerp Spanning in 12 provincies. Omdat het boek zich in Hoensbroek afspeelt, niet ver hier vandaan, leek het me extra leuk om dit boek te lezen.Ik las dat het keurige Sint Jan in Hoensbroek niet echt blij werd van dit boek, dus hierdoor werd ik extra geprikkeld om dit boek te lezen. Echter ik werd behoorlijk teleurgesteld... De hele recensie is te lezen op mijn site: Recensie op Koukleum.nl"
"1","Het verhaal begint met een moord op een professor van de universiteit die een heel groot geheim heeft. Na zijn dood wordt een brief bezorgd bij Emily Wess, collega van prof. Holmstrand, met allemaal rare aanwijzingen. De zoektocht naar de verborgen bibliotheek van Alexandrië kan beginnen. Ik ben niet altijd een even grote fan van Dan Brown - waar A.M. Dean mee wordt vergeleken - en had dan ook wat twijfels om te beginnen aan dit boek. Het leuke eraan is dat het telkens uit korte hoofdstukken bestaat en dat het dan ook makkelijk is om dit boek te lezen. De grote historische achtergrond die in dit boek aan bod komt is bewonderenswaardig en voegt enorme geloofwaardigheid toe. De spanning en mysterie wordt heel goed opgebouwd omdat je in het begin ook niet weet wie de 'goede' en wie de 'slechte' zijn. Tot welke organisatie bepaalde personages horen kom je maar geleidelijk aan te weten en dat maakt het ook boeiend. Heerlijk om te lezen! Ik ben fan!"
"0","Roué Hupsel was radio-omroeper, programmamaker en journalist. Met zijn boek Blinde Muren won hij in 2005 de Schaduwprijs voor het beste spannende debuut. In vrijwel al zijn boeken komen we duistere en bovenaardse krachten tegen, zo ook in het onlangs verschenen Het Plantage-spookhuis.  In mei 1867 voltrekt zich een drama in een plantagewoning aan de Cotticarivier. Drie mensen worden vermoord, maar op mysterieuze wijze verdwijnt een van de lijken. Bijna 140 jaar later gaat Dirk de Vries, samen met een marron naar de plantagewoning die ooit een van zijn voorouders toebehoorde. Hij beleeft er angstaanjagende ogenblikken en vlucht in het holst van de nacht weg uit het huis. Hij vaart terug naar Wanhati waar hij zijn verhaal vertelt aan basja Koosbanti. Samen gaan ze naar de politie in Moengo, maar de agent gelooft niets van het verhaal van Dirk. Toch gaan ze gedrieën de volgende dag naar de plantagewoning. Aangezien ze er geen vreemde dingen aantreffen, denkt de agent dat Dirk gehallucineerd heeft. Ook Ginti Abena is in Suriname bij haar oma. Zij heeft een aantal keren een rare droom gehad en dus gaat ze naar een vroegere medicijnvrouw. Ze hoopt dat zij haar droom kan verklaren. Maar wat zij te horen krijgt roept bij Ginti alleen maar meer vragen op. Dirk en Ginti zijn beiden weer terug in Nederland als zij elkaar tegenkomen en Dirk vertelt, na een vreemde gebeurtenis, zijn verhaal aan Ginti. Samen proberen ze te achterhalen wat er in het verleden gebeurd is. Maar dat is nog niet zo eenvoudig.  Het plantage-spookhuis is mager uitgewerkt en oppervlakkig. Er wordt veel in herhalingen getreden wat woordkeuze, zinsneden en gebeurtenissen betreft. Ook de karakters gaan niet of nauwelijks de diepte in. Je komt weinig te weten over de hoofdpersonen Dirk en Ginti. Het verhaal gaat meer over hun belevenissen en ervaringen en laat maar weinig los over de personen zelf.  Uiteraard is de Surinaamse sfeer wel volop in het verhaal aanwezig. De tijden van de slavernij en de gevolgen daarvan vormen min of meer de basis van het verhaal. Veel gebeurtenissen in het verhaal hebben betrekking op mysterieuze zaken, bijgeloof en reïncarnatie. De Nederlandse nuchterheid van Dirk, die hier niet zo in gelooft, staat tegenover de opvattingen van Ginti, die wél overtuigd is van de macht en de invloed die (overleden) personen kunnen hebben op de hedendaagse problemen die beiden ondervinden. Bij Ginti vielen, aan het einde van het verhaal, de puzzelstukken op hun plaats en ze begreep opeens alles. De lezer zal er daarentegen veel minder van begrijpen. Het boek heeft een nogal open einde dat vrijwel niets onthult over datgene wat er gebeurd is.  De oppervlakkigheid van het verhaal, het verzanden in herhalingen en de geringe ontwikkeling van de personages maken helaas dat het Het Plantage-spookhuis weinig indruk achterlaat."
"1","Al een tijd geleden trok de prachtige cover mijn aandacht. Telkens als ik het e-book ""opensloeg"", slaakte ik een dikke zucht door de hoeveelheid aan pagina's en klikte ik snel door naar een ander boek. Een tijdje terug toch uiteindelijk maar het fysieke boek gekocht, in de hoop dat ik het zou gaan lezen als ik het in mijn TBR stapel zag staan. En ondanks dat een boek van bijna 1000 pagina's er ook niet heel aanlokkelijk uitzag, bleef het meisje op de cover me maar aanstaren. En dus toch begonnen. En ik heb echt totaal geen spijt, wat een verhaal was dit!  De Amerikaanse regering spuit 13 mensen in met een experimenteel virus. 100 jaar later zijn we in een verwoest Amerika, waar de zogenaamde viralen vrij rondlopen en mensen (de overlevers) zijn samengegroepeerd in een soort van kamp. Opeens staat er een jong meisje aan de poort. Zijn er dan toch meer overlevers? Hoe heeft zij het buiten overleefd? Wat gaat dit ons brengen?  Nou, geloof me, een heleboel! Dit was echt een rollercoaster. Het heeft thriller-aspecten, maar zeker ook liefde, verdriet, avontuur, actie, mysterie.. Heb geen idee in wat voor genre ik dit boek zou moeten plaatsen, het is van alles een beetje. Complimenten aan de auteur, die me bijna 1000 pagina's nieuwsgierig heeft laten blijven naar méér. De personages zijn allemaal ontzettend goed uitgediept en interessant. Constant wilde ik weten waarom juist die persoon belangrijk wat en natuurlijk wat er nou precies was gebeurd. De verwoeste wereld is heel erg realistisch neergezet, evenals hoe het virus zich heeft uitgewerkt. Rillingen, want het zou zomaar echt gebeurd kunnen zijn.  De manier van schrijven is... Anders! We krijgen te maken met brieven, e-mails, dagboeken, conversaties en natuurlijk het verhaal zelf. Vertelperspectieven vanuit verschillende personen. Soms lijkt het wat vaag en onlogisch, maar uiteindelijk valt dit allemaal prachtig in elkaar tot het mooie verhaal van De Oversteek. En oh, damn, dat einde... Eigenlijk wil ik meteen doorlezen met het volgende boek! Maar er staat nog zoveel op mijn TBR, haha...  Het enige is dat wat aspecten hetzelfde zijn als in de serie The Walking Dead. Nu ben ik t/m seizoen 5 wel een fanatieke kijker geweest en ik heb de serie eerder gezien dan dat ik dit boek heb gelezen, dus ik weet niet wie er dus de originele aspecten heeft verzonnen. Maar doordat dit verhaal over een virus gaat die door het leger de wereld is is gebracht, is het in vergelijking met TWD een stuk realistischer. Ik heb genoten van dit boek, 4.5*."
"0","Eerste bladzij begon aardig, maar was wel meteen ongeloofwaardig. Het is niet logisch dat je word vastgehouden en daarover je mond houd. En zo gaat het hele boek. Rare keuzes van hoofdpersoon Pien en op het einde too much."
"1","Een aantal jaren geleden kreeg de Zweedse onderzoeksjournalist Jan Stocklassa de kans, een deel van het archief van journalist-auteur Stieg Larsson in te zien. Op dat moment was Stocklassa al een aantal jaren bezig de moord op Olof Palmen te onderzoeken. Larsson had zich ook al vastgebeten in deze moord, ruim vóór hij begon aan zijn Millennium trilogie.  Stocklassa start zijn verhaal dan ook met het moment, dat hij toegang krijgt tot Larssons archief. Vervolgens beschrijft het eerste deel van zijn boek Larsson en zijn onderzoek. In deel 2 beschrijft Stocklassa zijn vervolg-onderzoek, gebaseerd op wat Larsson had ontdekt en hijzelf heeft ontdekt.  Larsson en Stocklassa hebben verschillende uitgangspunten. Die komen wel samen, als Stocklassa tegen het einde van zijn boek een theorie lanceert. De theorie is gebaseerd op alle verzamelde informatie en beschrijft aanleiding tot de moord, hoe die is gepleegd en de ruime kring van betrokkenen.  Het hele dossier is door Stocklassa overhandigd aan de politie. Die heeft in de meer dan 30 jaar te maken gehad met zo'n 130 meest halve-gare mensen die bekend hebben, diverse onderzoeksjournalisten en allerlei theorieën.  Ik had het boek op mijn leeslijst gezet, maar vorige maand kwam de Guardian met een ""long read"" artikel ( dd 16 mei 2019) van journaliste Imogen West-Knight, waarin de Zweedse politie liet weten dat ze hoopten de zaak snel rond te krijgen. In het artikel werd het onderzoek van Stieg Larsson aangehaald en Stocklassa geciteerd. Voor mij aanleiding om te proberen een exemplaar van Stocklassas werk te pakken te krijgen.  Eerlijk is eerlijk: dit verhaal gebaseerd op feiten, leest als een trein - of beter: thriller. Ik was zo geboeid dat ik het boek binnen 24 uur uitgelezen heb. Maar dat wil niet zeggen, dat je als lezer niet af en toe met gekromde tenen zit. Niet zozeer over het onderzoek van Stieg Larsson, maar vanwege de werkwijze van Stocklassa- met name z'n opgeduikelde ""Praagse connectie"".  Vóór je begint te lezen, dien je je te realiseren dat dit boek gebaseerd is op een nooit afgerond onderzoek van Larsson. Bovendien gaat het om een moord die meer dan 30 jaar geleden werd gepleegd. Het historisch kader is belangrijk: de bom-aanslag op het ANC kantoor in Londen? Dat was voor mij helemaal nieuw.  Stocklassa en Larsson hadden verschillende theorieën. Daarnaast is het archief van Larsson véél uitgebreider dan wat Stocklassa mocht inzien en mocht meenemen. Tegen het eind van z'n verhaal, lijkt Stocklassa ook lichtelijk te ontsporen. Blijft overeind: zal over een paar jaar blijken dat Stieg Larsson gelijk had? Zal blijken dat Stocklassas theorie juist was?  Ben je geïnteresseerd? Lees het verhaal van de journaliste van de Guardian als inleiding, zodat je een indruk hebt wat er toen gebeurde en nu nog steeds speelt. Bovendien ken je dan een paar namen en zie je foto's van personen die opduiken in dit non-fiction boek, dat verder weinig illustraties bevat."
"0","Sommige delen van het boek, de reisbeschrijving in Australie, vond ik boeiend om te lezen. Ik heb familie in Australie gehad en kreeg er een goed beeld bij. Verder vind ik dit een soort tienerverhaal. Aardig (niet dat ik het beter kan hoor) maar niet bijzonder!"
"1","Het is niet mijn gewoonte de boeken die ik lees te recenseren. In feite is dit de eerste maal dat ik het doe. Ik heb ondertussen zowat alle boeken Cross-boeken van Patterson gelezen en dikwijls vond ik ze goed, maar stilaan begin ik me telkens meer te ergeren aan Patterson. Dit boek is wel heel flauw. Gelukkig draagt het niet de vermelding ""Literaire Thriller"" want dat is het absoluut niet. De schrijfstijl is heel gewoontjes en het plot is te voorspelbaar. Vergeleken met de Scandinavische en Britse schrijvers (Nesbo, Mankel, Mc Dermitt of Rankin) is dit boek een ordinair stationsromanetje. Ik denk dat ik ga stoppen met Patterson te lezen."
"0","“Om de chaos te bestrijden leidde Bob Tankink een gestructureerd leven.” Met deze zin begint Overgewicht, dat het relaas brengt van deze heer Tankink, een populaire dieetgoeroe. Voor zijn project bedacht hij de toepasselijke naam BeBob, maar tot ieders verrassing blijken zijn pillen nog te werken ook.  Helaas verdwijnt de goeroe plots van het toneel. Zijn maatje Jannes en zijn vriendin Alice missen hem een beetje, zodat Nico Ter Mors wordt opgetrommeld om Bob te zoeken.  Nico is een onderzoeksjournalist die het leven vooral heuvelafwaarts beleeft, zijn buikje achterna. Zijn zelfvertrouwen scheert geen hoge toppen. Hij is dan ook hoogst verbaasd dat hij voor zo’n klus wordt geëngageerd. Als hij een spoor vindt van Bob, wordt hij ter plaatse neergeslagen, net op het ogenblik dat hij (door omstandigheden weliswaar) een onderbroek past. Alice helpt hem uit de nood, waarna ze hun krachten (en nog wel enkele andere dingen) bundelen. Hier wordt dus het duo van het boek geboren: de schone en het beest. Tot daar valt alles redelijk te volgen.  Vervolgens verzandt het verhaal in een wie-wat-waar-structuur waar een Frans boulevardstuk een ferme punt aan kan zuigen. Personages duiken bij bosjes op, veranderen om de haverklap van naam, waarbij beide identiteiten hun rol blijven spelen. Er wordt duchtig gemept en gestoken, er is zelfs één zeer originele moord bij wanneer iemand letterlijk wordt doodgedrukt onder een lichaam.  Dit suggereert het achterliggend thema uit het boek. Vermits Bebob over vermagering gaat, wordt als contrast natuurlijk gedacht aan seks met dikke mensen. Daar worden filmpjes van gemaakt, wat chantage uitlokt, geldbedragen impliceert en overdrachten noodzakelijk maakt. Overbodige personen worden afgemaakt, dubbelrollen ontmaskerd en rollen omgedraaid.  Het doet allemaal wat potsierlijk aan, en als dit ooit wordt verfilmd zou ik er absoluut een komedie van maken. De dialogen helpen ook al niet om dit zaakje serieus te nemen. Iedereen wil jolig zijn en de andere partij een loer draaien. Nochtans is het hoofdstuk waarin Yanina voor het eerst wordt geportretteerd een juweeltje, dat echter geen vervolg kent.  Het tweede subthema is Twente. Uitgegeven door een Twentse uitgeverij, geschreven door een Tukker: het moest en zou gaan over een geboren Twentenaar die letterlijk door het plaatselijke landschap fietst. Ongetwijfeld zeer leuk voor wie daar woont.  Tot slot heb ik zelden een boek gezien met zo’n foute cover. Het is helemaal juist in het onderwerp, maar zou mij dat verleiden in de boekhandel? Neuh…"
"1","Zo. Wat een verhaal zeg. Hoe de daad van de jongen - die al vrij snel plaats vindt- alle verhoudingen in één knal op zijn kop zet. Hoe het gewoon maken van geweld, van vermoorden, iets in de jongen vernield lijkt te hebben. Na 'het schot' dreigt het 200 paginas lang. Voor mannen met een geschiedenis van doodschieten, mannen die alle drie anders willen reageren op 'het schot', is de ander een bedreiging geworden. Een ijzingwekkend en gruwelijk verhaal. Ik vond het een ijskoude vertelling, ook al omdat 'de dode' zo lang bleef 'leven'.  De reden dat ik op een 3,5 uit kom is dat ik me soms niet goed kon concentreren op de lange beschrijvingen, die soms mooi waren, maar soms ook te diep filosofisch of te hallucinerend of anderszins soms moeilijk te volgen waren."
"0","Amber Patterson is haar armoedige leventje zat. Het is tijd om de rijkdom, macht en succes waar ze al jarenlang van droomt op te eisen. Met een hoop gewetenloze leugens en bedrog weet ze zich het perfecte leven binnen te wurmen van de prachtige Daphne Parrish en haar steenrijke zakenman Jackson. Ambers doel: de nieuwe Mrs. Parrish worden en de rest van haar leven baden in centen en weelde. Maar dan blijkt dat niet alles zo perfect is als het lijkt…  De recensies op de cover van Het perfecte leven van mevrouw Parrish liegen er niet om. Op de voorkant prijken de lovende woorden “een verslavende thriller” van niemand minder dan thrillerfenomeen Karin Slaughter, en ook op de achterkant jubelen de recensies onder andere: “De beste psychologische thriller die je dit jaar zult lezen” en “(…) met een spannende twist aan het eind”. Hoge verwachtingen dus voor deze debuutthriller van de zussen Lynn en Valerie (ofwel Liv) Constantine. Dat pakt in dit geval niet al te gunstig uit.  Wie de definitie van het woord ‘thriller’ zoekt op internet, komt in alle gevallen minimaal het woord ‘spanning’ tegen. Helaas is er van spanning weinig sprake in dit debuut. Het boek bestaat uit drie delen, waarvan deel één het halve boek in beslag neemt. We lezen daarin hoe het Amber Patterson lukt om een vriendschap te sluiten met Daphne en deze langzaam van haar troon te stoten. De gezusters Constantine brengen daarin tot vervelens toe het contrast in beeld tussen het poeslieve, geacteerde gedrag en de kwaadwillende gedachten van Amber. Ze wordt daarbij zo onsympathiek neergezet, dat je je afvraagt hoe ze het voor elkaar krijgt om überhaupt iets aardigs uit haar mond te krijgen.  Tot zover dus weinig spanning te ontdekken. In het tweede deel volgt een perspectiefwisseling. Op zich interessant, maar daarop volgt ook meteen de twist in het verhaal die helaas al op de cover wordt weggegeven: “Soms weet je precies wat je wilt… tot je het krijgt.” Mocht die zin je nog niet genoeg informatie hebben gegeven, dan haalt de beginzin van dit tweede deel alle suspense alsnog genadeloos onderuit. De vraag die in het hele boek centraal staat, is dan ook eerder ‘hoe’ in plaats van ‘wat’ en daarmee laten de Constantines een flink stuk spanning liggen. Zonde.  Ook over de geloofwaardigheid van het verhaal valt behoorlijk te twisten. Amber kronkelt zich overal wel érg moeiteloos tussendoor, zoals ze zelf ook herhaaldelijk concludeert: “Ze kon nauwelijks geloven hoe snel Daphne haar accepteerde”. Als blijkt dat iedereen er zijn eigen verborgen agenda op nahoudt, gaan waarheid en leugens op een verwarrende manier door elkaar lopen. De uitgelichte karaktertrekken van de hoofdpersonages (zoals Ambers irritaties en afgunst) stroken regelmatig niet met hun handelen (zoals de oprechte dankbaarheid van Amber voor het kerstcadeautje van een collega). Daardoor ga je als lezer vraagtekens zetten op plaatsen waar dat niet de bedoeling is.  Bijzonder lovend kun je deze recensie dan ook niet noemen, maar dat komt vooral doordat het boek als thriller is uitgegeven. Op een luie middag aan het strand zou het je zeker wat leesplezier kunnen bieden naast al je andere chicklits. Het verhaal is best vermakelijk en leest vlot weg. Maar een beetje thrillerlezer verwacht toch echt een stuk meer van een debuut dat het stempel ‘verslavende thriller’ krijgt van de Queen of Crime herself."
"1","'Ze zijn allemaal dood. En hij is daar nog ergens,'  Uit: De laatste meisjes Riley Sager Uitgeverij Ambo/Anthos Vertaling: Roelof Posthuma  Zo begint 'De laatste meisjes', sterk.  Het gaat over: Luisa Milner, zij was in het studentenhuis in Indiana waar Stephen Leibman met een jachtmes voor de deur stond, er waren 9 slachtoffers te betreuren. Samantha Boyd zij kwam Calvin Whitmer 'de Zakman' tegen in motel de 'Nightlight Inn’ in de staat Florida, 6 doden. Boshut 'Pine Cottage’ in Hemlock Creek Pocono's Pennsylvania daar overleefd Quincy Carpenter, 10 jaar geleden, een bloedbad aangericht door Hem, al haar vijf studiegenoten zijn dood. Samen zijn ze de 'Final Girls'. De enorme dramatische gebeurtenissen binden hun maar ze zagen elkaar nooit, dat verandert als een van de meisjes zichzelf dood. Wie zijn ze?  Er is verder de vriend van Quincy: Jefferson Richards, een pro-deo advocaat en Franklin Cooper: de agent die Quincy Carpenter redde in de bossen van Pennsylvania en er is Hem, wiens naam Quincy Carpenter niet kan noemen.  Het boek is een ‘roller coaster’ aan bizarre gebeurtenissen, ik kon niet stoppen met lezen, het bleef tot het ongelofelijke einde waanzinnig goed. Riley Sager schreef met ‘De laatste meisjes’ wat mij betreft een van de beste, zo niet dé beste thriller van 2017, vond het boek steengoed, klasse!  Claar van Lieshout 21 oktober 2017"
"0","Wat had een grote verwachting van dit boek. Maar helaas het heeft me niet zo kunnen raken als dat ik verwacht had. Er stond op voor de fans van PS ik hou van jou... nou daar is dit verhaal niet mee te vergelijken hoor. Begrijp me niet verkeerd, het verhaal is makkelijk te lezen maar het kon mij niet zo pakken dat ik wilde blijven lezen. Het uitgangspunt van het boek vind ik mooi, een jaar volplannen voor je geliefde die dood gaat. De wending dat iemand anders de agenda 'krijgt' en de verhalen met elkaar verwezen worden is mooi. Ik heb he uitgelezen maar voor mij geen aanrader, helaas!"
"1","Ondanks dat dit het derde deel is, was het heel goed te lezen zonder voorkennis, de personages worden rustig geïntroduceerd en voor je het weet heeft de moordzaak je in zijn greep. Ellen G. heeft een prettige vertelstijl waarin ze het verhaal voorop laat staan, de zinnen zijn over het algemeen kort (net als de hoofdstukken) en waar mogelijk gebruikt ze mooie (lokale) uitdrukkingen zoals ‘Eckkneipe’ waardoor je nog meer het gevoel hebt je in een ander land te bevinden. Dit is geen typisch Nederlandse thriller, alleen al doordat hij zich in andere landen afspeelt, maar ook qua verhaalstijl lijkt het meer op een Scandinavische thriller. De ontwikkelingen in Wolfgangs privéleven zijn interessant, maar hebben niet de overhand in het boek, de plot is de ster van het verhaal. Ook de sterke plotwendingen en de ‘valse’ aanwijzingen die worden geplaatst zijn goed gedaan. Ik vind Ellen G. echt een aanwinst voor het Nederlandse thrillergenre."
"0","Pieter Steinz overleed vorig jaar op 52-jarige leeftijd. Hij leed aan de ziekte ALS, waarover hij Lezen met ALS, literatuur als levensbehoefte publiceerde (2015). Steinz werkte ruim 22 jaar bij NRC Handelsblad, als literair redacteur. Dezederde in de reeks Luisteren & Cetera is zijn laatste werk. Hij schreef dit samen met Bertram Mourits, redacteur non-fictie en poëzie bij uitgeverij Atlas Contact en schrijver over popmuziek voor NRC Handelsblad en popmagazine Heaven. Beide heren zijn groot liefhebber van rijtjes, lijstjes, schema’s en overzichten. Dit boek omschrijft 26 albums waarvan auteurs menen dat de ‘spanning en het enthousiasme van de ontdekking het beste voelbaar zijn’. Zodoende vinden we in dit werk de meest invloedrijke platen en toonaangevende zangers en zangeressen.  Het album of de grammofoonplaat bestaat al sinds het eind van de jaren 30. Het woord ‘album’ was destijds geen metafoor voor een verzameling liedjes maar een fysiek album, en wel van een stapeltje 78-toerenplaten. De maximale speelduur daarvan was een minuut of drie per kant. Zo kreeg men bijvoorbeeld 12 Liedjes op 6 platen. De 78-toerenplaat werd opgevolgd door het singeltje (45-toeren) dat voor de meeste populaire muziek tussen 1955 en 1965 het standaardformaat werd. De muziek en de techniek uit de jaren 30 en 40 vormden de onmisbare basis voor de explosie van popmuziek in de jaren 50 en 60.  Dat Frank Sinatra meteen als eerste verschijnt behoeft geen nadere toelichting. Hij is een icoon binnen de Amerikaanse muziek. Maar dat geldt voor de meesten die volgen ook. Zeer bekende namen passeren de revue: Elvis Presley, Billy Holiday, Miles Davis, James Brown, Otis Redding, allen nog steeds voorbeelden voor vele hedendaagse popmuzikanten. Grote namen van grootse artiesten. Maar let op, per artiest wordt er één album besproken, het album wat in de ogen van de auteurs bijzonder is of de perfectie benadert. In de kaders volgt dan een overzicht van: invloeden op, albums van en wat te beluisteren na. Wie waren zijn of haar voorgangers en tijdgenoten of door wie werd hij geïnspireerd (invloeden op). Een lijstje van uitgegeven albums, ook welke uitgegeven zijn na de jaren 60, echter geen complete lijst en dat is op z’n zachts gezegd betreurenswaardig (albums van).   En dan wordt getracht soortgelijke muziek of overeenkomsten te vinden in andere artiesten (wat te beluisteren na). Soms lijken de songs, zangers of bands aan de hand van willekeur uitgezocht. Ook mist hier en daar de onderbouwing. Zo adviseren auteurs om eens te luisteren naar Alison Moyet na Billie Holidays’s album ‘Lady in Satin’. Waar of wat is hier de gemene deler? En wat is de motivatie om naar Dresden Dolls te gaan luisteren na ‘La valse a mille temps’ van Jacques Brel? Deze Franse chansonnier was overigens een Belg en bekend om zijn creatieve arrangementen en poëtische teksten. Je zou de arrangementen van Dresden Dolls creatief kunnen noemen, maar een werkelijk raakvlak is ver te zoeken.   Opvallend is dat dit deel ‘het web van de popmuziek in de jaren vijftig en zestig’ niet het eerste deel is, maar het laatste. De jaren zeventig werd als eerste gepubliceerd, vervolgens de jaren tachtig en negentig en in november 2016 verscheen dit exemplaar. Bijzondere keuze voor wat betreft de volgorde. De opzet is overigens als de vorige delen, wat het geheel tot een ware encyclopedie van de popmuziek lijkt te maken, maar niets is minder waar. Dit is geen encyclopedie, geen naslagwerk, het is een bundeling van leuke anekdotes met wat feitelijkheden afgewisseld met verhalen over muziekstijlen en kenmerkende beschrijvingen uit het tijdsbeeld. Vermakelijk om te lezen, maar subjectief geschreven met veel eigen meningen."
"1","Ik heb alle acht de films al meerdere malen gezien. Maar tot vorig jaar had ik nooit de boeken gelezen. En nu was deel 5 aan de beurt! Als eerste leest dit heel makkelijk weg, waardoor je het dikke boek in een relatief korte tijd gelezen hebt. Ook was de gebruikelijke humor weer terug te vinden en op ondere vlakken was dit boek ook erg meeslepend. Wat mij heel erg opviel, was dat er veel verschillen tussen boek en film op te merken waren. Hierdoor was het boek toch wel het lezen waard. En de verhaallijn vond ikzelf leuker dan die van de film.  Ik geef dit boek 5 sterren."
"0","Ik vind Heleen van Royen een mooie schrijfstijl hebben, maar na dit boek uitgelezen te hebben geeft het lezen hiervan me geen voldoening. Alsof het boek niet af is en me teleurgesteld achterlaat.  En natuurlijk, het is een tweeluik, maar nee, ik heb geen interesse om het vervolg te gaan lezen."
"1","De proloog begint ontzettend heftig, ik moest 2x nadenken voor ik verder zou gaan lezen, maar ik koos ervoor om dit toch te doen. Geloof me, het is het waard! Als ik dit boek in de boekhandel zou hebben opgepakt, en de proloog zou hebben gelezen, denk ik niet dat ik dit boek gekocht zou hebben. Zeker niet omdat het geclassificeerd is als een YA. Maar wat ik ben ik blij dat ik dit boek gelezen heb! Zelden lees ik een boek wat mij zo van emotie naar emotie sleept en wat ik door MOET lezen. Zo heftig zelfs, dat ik dit boek binnen 4 uur uitgelezen had. Over de classificatie van het boek valt nog te twisten, ik zou het niet laten lezen aan iemand van 15/16, maar eerder aan een ouder iemand. Voor mij zou dit boek dan ook beter vallen onder New Adult dan Young Adult. Het boek kan ook voor diverse triggers zorgen bij mensen met menthal health issues, maar dit alles maakt het boek juist weer zo ontzettend sterk. Ik moest even bijkomen van het lezen (want ook ik werd getriggerd), maar de plottwists waren fenomenaal! Het boek is fast-paced en blijft je continu in zijn grip houden."
"0","Goddard is wat mij betreft een echte ""storyteller"". Hij weet op zo'n manier te schrijven, alsof je zelf onderdeel uitmaakt van het verhaal, een bijrol hebt. De wijze waarop hij bepaalde historische gebeurtenissen in een ander mystiek daglicht weet te plaatsen maakt nieuwsgierig.  Helaas wordt hij voorspelbaar; de einzelganger met een problematisch verleden, de sul wiens goedgelovigheid en loyaliteit wordt misbruikt door vrienden en kennissen, de onbekende femme fatale die verleidt en verraadt. Ook nu niet anders.  Redelijk... helaas. Had meer verwacht en gehoopt."
"1","Dit was mijn eerste Daniel Silva en ik ben fan! Met Het Zwarte Gif heeft hij een verontrustend actuele thriller geschreven die boeit van begin tot eind. Hij weet op een geloofwaardige manier een beeld te schetsen van IS, het rekruteren en hun netwerk. Daarnaast zet hij een geloofwaardig beeld neer van de moderne spionage en de internationale samenwerking tussen geheime diensten. Deze en zijn omschrijvingen van de scenes in het Midden-Oosten laten zien dat hij, als journalist en correspondent in het Midden-Oosten, weet waar hij over schrijft.  In Parijs ontploft een bom en worden overlevenden afgeknald. Het is een rechtstreekse aanval op een joodse gemeenschap binnen Europa. Daarna ontploft een bom op de Albert Cuypmarkt in Amsterdam. Al snel blijkt de dreiging afkomstig van IS en dat zij hiervoor 2 vrouwen hebben gerekruteerd. Gabriel Allon, meesterspion bij de Israëlische geheime dienst, wordt met zijn collega’s ingeschakeld. Hij rekruteert een jonge vrouwelijk arts Natalie en traint haar, zodat zij als zwarte weduwe door IS gerekruteerd kan worden en kan infiltreren bij IS, om een nieuwe aanslag voor te kunnen zijn. Dan wordt Natalie ingezet in Washington en ontstaat een race tegen de klok. Gaat het lukken om het IS-kopstuk Saladin te ontmaskeren? En kan Gabriel Natalie in leven houden?  Dat deze thriller deels waarheid is geworden en actuele feitelijkheden benoemt, maakt dat je alles gelooft wat in deze thriller gebeurt. Het boek heeft me tegelijkertijd meer zicht gegeven op de gebieden in Israël en op de historische strijd tussen joden en moslims. Met Het Zwarte Gif gaat er een hele wereld open………"
"0","“Levenshaast” vertelt het verhaal van een jonge moeder die geconfronteerd wordt met een ongeneeslijke hersentumor, van de eerste epileptisch aanval tot anderhalf jaar na de verwoestende diagnose.  Van een dynamische carrièrevrouw die net bevallen is van haar tweede kindje verandert zij in een vrouw met een tikkende tijdbom in haar hoofd.  In plaats van te kunnen genieten van de roze wolk van het moederschap, moet zij leren omgaan met het feit dat haar levenslijn korter zal zijn dan verwacht.  Hoe gaat zij daarmee om? Lukt het haar nog om gelukkig te zijn? Hoe staat ze nu ten opzichte van haar man en haar kinderen? En waar komt toch die overdreven “Levenshaast” vandaan? Het boek leest zeer vlot omwille van de humor en de korte hoofdstukken. Ondanks het trieste thema, zorgt het “fuck you” gehalte van Ingeborg voor niet al te veel emotionaliteit. Zij is pijnlijk eerlijk in haar verhaal.  Wat meer diepgang in de relaties en de gevoelens van haar gezin waren echter welkom geweest"
"1","Net uit. Zeer spannend, geloofwaardig en met diepgang. Een echte 'page-turner'! Met verrassende wendingen. Een aanbeveling."
"0","Het is dat het een gratis boekje was en heel dun, zodat je denkt het snel uit te hebben. Maar wat een moeizaam boekje. Uiteindelijk snap je het wel en de schrijfstijl is echt passend voor die tijd, nogal bombastisch maar ik ben er geen fan van. Nergens spannend, opwindend of enige andere emotie oproepend."
"1","{“Je wordt vader..aderr..der.., we zijn gearriveerd bij de echoput. Op een groot scherm zie ik ineens een figuurtje. Een tekenfilmfiguurtje”}  Matthijs en Bente houden heel erg van elkaar. En willen eigenlijk wel een kindje. Matthijs is dan 35 jaar en zegt hij “ik sport nooit”. Een spannende tijd breekt aan. Bij de wc-deur wacht hij op Bente. Wat komt er uit de test? Het is goed nieuws: ze zijn zwanger. Ze mogen bij 10 weken zwanger zijn een echo laten maken. Van harte gefeliciteerd, het is een meisje, zegt de arts. Bij 14 weken maken ze een pretecho, en kan het geslacht ook worden bepaald. Kijk, zegt de dokter, het is een jongen. Het is heel bizar. Matthijs kijkt zelfs verdrietig. Hij schrikt daar enorm van. Zijn vader overleed toen hij 7 jaar oud was. En zijn opa overleed toen de vader 7 jaar was. Dus Matthijs schrikt en heeft angst.   { “De plek van het meisje is nu ingenomen door een jongen die ik niet ken”}  Bij 26 weken zitten ze in het ziekenhuis, en laat de monitor een vlek zien in de vorm van Batman. Daarna volgen meer controles, metingen en tegenstrijdige berichten. De ene arts meldt dat hij mogelijk gehandicapt zal zijn. De neuroloog die ze later spreken, zegt weer van niet. Bij 34 weken besluiten ze Cesar te gaan halen, want er zijn hartdipjes gehoord. Bente volgt ook geen beweging meer, en vertrouwt het niet. Het juiste moederinstinct. En daar is Cesar. Vijf weken te vroeg geboren. Een spannende tijd breekt aan. Bente mag na 4 dagen al naar huis. Cesar moet blijven. Gaat het goed met Cesar en wat maken ze allemaal nog mee? Zal hij kunnen zien? Hoe loopt het af? Je leest het allemaal in Cesar.   De elementen: De cover laat een prachtige foto zien, van een mooi kindje. De titel heet Cesar, de naam van het kindje Cesar, waar het boek over gaat. Het verhaal is geschreven in de “Ik”-vorm. Het verhaal leest heel prettig en vlot weg. De schrijver heeft hiermee een mooi en heel ontroerend verhaal neergezet. Het is geschreven met veel spanning & romantiek en over liefde & verdriet.  Mijn mening over het boek: Dit boek is gelezen met een lach en een traan. Met een betrokkenheid en een moederhart. Dit boek is geschreven voor en over Cesar, een echte superheld. Het is een “kijkje in de keuken” van Benthe en Matthijs. Twee trotse ouders die alles doen om Cesar een goed leven te geven. Het boek spreekt de angsten en zorgen uit die alle pasgeboren ouders hebben. En daarbij komt de struggle als ouder met een “zorgenkind” als Cesar. (Tenminste, volgens de artsen dan.).Ze krijgen echte horrorscenario’s te horen, over wat Cesar allemaal niet kan krijgen. Ze moeten er zelfs rekening mee houden dat hij blind kan zijn.  { “Bente is dan allang weggelopen, omdat ze niet kan aanzien hoe hij moet vechten aan de standaard van zijn leeftijd te voldoen”}  Het is prachtig en ontroerend te lezen, hoe het allemaal gelopen is. Matthijs Kleyn vertelt open en eerlijk over bijna alle stappen tijdens de zwangerschap. En over wat zij meemaken na de geboorte van Cesar tot hij zijn 1e verjaardag kan vieren. Over de tegenslagen en tegenstrijdige berichten. Het verdriet bij slecht nieuws. Maar tevens is er zoveel hoop, kracht en vooral liefde die alles overwint. Hij vertelt over de lieve Cesar, met zijn mooie prachtige koppie, over de vaderliefde en moederliefde die ontstaat. En het prachtige ontroerende gedicht voor Bente. Het is een prachtig, ontroerend boek over het 1e levensjaar van Cesar. Een echte aanrader!  Mijn waardering: Na het zien van de uitzending op tv, bij RTL Late Night, was mijn interesse gewekt. Matthijs Kleyn vertelde vol passie over het boek, zijn vrouw en zijn zoontje Cesar. En de kijker.. bleef vol emoties achter.. op de bank. Vandaar dit boek, dat ik mocht lezen van Meulenhoff Boekerij.  Het boek is met groot plezier en betrokkenheid gelezen. Een boek dat mij tot diepe ontroering brengt, krijgt dan ook 5 sterren.  Originaliteit:5 Spanning: 5 leesplezier:5 psychologie:5 Humor: 5"
"0","Omdat wij op school ook kinderen hebben van de Roma-familie, had een collega van mij dit boek gekocht en leende zij het na het zelf gelezen te hebben aan mij uit. Zowel de inhoud als de manier van schrijven spraken me niet aan en ik herkende ook niet veel in de jongen uit de Roma-familie die ik ooit in mijn klas heb gehad. Het boek bevestigt wel de vooroordelen die men altijd van zigeuners heeft en dat vond ik eigenlijk best jammer."
"1","Met zachte hand beschrijft het verhaal van Mijntje van der Lelie. Een vrouw met een braaf geregeld leven; mooie baan, man, kind. Tot een medische ingreep haar leven een hele andere wending doet nemen. Ze wil van dat brave imago vanaf en slecht worden. Via internet leert ze drie andere bondgenoten kennen. Ze binden de strijd aan tegen mannen die vrouwen slecht behandelen. Tot op het moment dat één van de vrouwen haar man als doelwit kiest  Zijn ze te ver gegaan?  Een boek met een prachtige opbouw. Die begint al met de cover met de mooie fotos aan de binnenkant. Tijdens het lezen begrijp je waarom die er staan. Een visuele thriller.  De karakters zijn fijn uitgewerkt. Vier echt verschillende dames, ander beroep, ander uiterlijk, ander karakter. Als lezer ga je jezelf al gauw verbinden met één van deze dames.  De structuur van de hoofdstukken is heel origineel. Die kan je alleen maar begrijpen als je regelmatig eens teruggrijpt in het boek. Veel boeken hebben hoofdstukken die gewoon genummerd zijn. Maar dit boek geeft toch net iets meer. De auteur houdt zich niet alleen bezig met het plot maar ook met de uiterlijke opbouw en dat is een enorm pluspunt. Respect!  In het boek komen heel wat mooie beschrijvingen van alledaagse zaken. Ze zijn echt filosofisch te noemen.  Het plot is fantastisch! De dames zijn zo 'stout'. Je ziet halverwege het verhaal nog niet waar het gaat eindigen. Dat komt pas de laatste 60 bladzijden als het verhaal plots een andere wending neemt. Dan vallen de puzzelstukjes in mekaar en kan je als lezer mee terugblikken en heb je het gevoel dat je er mee bent ingeluisd.  Het dagboek van de gevangene geeft weer dat extra aan het boek. Je wordt geprikkeld en nieuwsgierig, over wie gaat het hier, wie zit in de gevangenis?  Een psychologische thriller met een glimlach, comedy thriller. Een beelddenker maakt er tijdens het lezen al een film van."
"0","Eerder las ik 'In de tijd van de vlinders' en vond dat een mooi boek. Maar dit boek heb ik niet uitgelezen, ik kwam er niet doorheen."
"1","Eve is het jongere zusje van de tweeling Rosie en Ruby. Ze kan maar nooit verwerken dat haar zusje Rosie ooit is ontvoerd. Ze gaat alsnog op onderzoek, nadat er een teken van bewijs van haar zusje bekend wordt gemaakt. Met gevaar voor eigen leven. Het boek bestaat uit verschillende verhaallijnen met korte hoofdstukken, die makkelijk lezen. Bij het plot merk je dat je toch enigszins op het verkeerde been wordt gezet. Een tweeling, bestaat er dan toch meer tussen hemel en aarde? Een echte aanrader!"
"0","Het boek vertelt het verhaal van een teruggetrokken man die eindelijk liefde vind in zijn leven, helaas houdt het al snel op wanneer zijn dochtertje het leven laat. Door de omstandigheden loopt ook zijn relatie op de klippen. Uiteindelijk na een periode van rouw is er plaats voor een nieuwe relatie, nieuw geluk. Maar is alles wel zoals het lijk mt met zijn nieuwe gezinnetje.  Ik verwachtte een aangrijpend verhaal te lezen, helaas werden deze verwachtingen niet ingelost. Het verhaal op zich is erg tragisch maar de manier waarop het geschreven is kolt erg kil over. Het boek is opgedeeld in verschillende hoofdstukken met een eigen titel, op zich erg praktisch ware het niet dat er in het begin bvan het boek een inhoudstabel is opgenomen. Daardoor wordt de indruk gewekt dat je een school-of studieboek openslaat.  Het verhaal roept verschillende emoties op maar worden nooit uitgediept zodat het moeilijker wordt als lezer om mee te voelen. Er is dis veel potentieel, maar helaas zijn er veel mogelijkheden om het boek aangrijpend te maken onbenut gelaten."
"1","Met dit debuut heeft Paolo Cognetti een meeslepende roman geschreven. Een ode aan de bergen en een onvoorwaardelijke en oprechte vriendschap met als decor de Italiaanse alpen.  De ouders van Pietro hebben beiden een voorliefde voor de bergen; de arctische wereld hoog in de bergen. Hun eerste liefde waren de Dolomieten. Na hun vlotte berghuwelijk vestigden ze zich in Veneto, op het platteland. Haar zwagerschap en zijn arbeidscontract leidden tot een verhuizing naar Milaan waar Pietro wordt geboren. Vader is werkzaam als chemicus in een fabriek waar hij zich voortdurend opwindt over het beleid en stakingen. Dat komt zijn humeur thuis niet ten goede en leidt nogal eens tot hevige woede-uitbarstingen. Moeder heeft de taak op zich genomen hem te kalmeren.  Grana  Wanneer Pietro elf is huren zijn ouders een huisje in een van de dalen van Noord-Italië, het dorpje Grana. Ze brengen daar voortaan elke zomer door. Pietro en zijn moeder genieten daar volop van het eenvoudige leven. Vader komt alleen de weekenden en gaat dan graag de bergen in. Een enkele keer gaat zijn zoon met hem mee. Hij is erg dwingend tijdens de tochten, volgt met een woeste uitdrukking, gedreven zijn pad en wil van geen rustpauze weten. Pietro heeft steeds last van hoogteziekte en wordt hierdoor danig op de proef gesteld.  ‘We gaan pas weer naar beneden als we ergens komen waar we niet verder omhoog kunnen'  Vriendschap  Tijdens een ontdekkingstocht in de omgeving van het dorp ziet Pietro Bruno in de weiden langs de oever waar hij zijn koeien laat grazen. De moeder van Pietro bemerkt een zekere verlegenheid bij hem en nodigt Bruno bij hen thuis uit voor een ontbijt. Er ontstaat een hechte vriendschap en de jonge jongens beleven eindeloze dagen van eindeloos spelen bij de beek. De grote droom van Bruno is om later kaasmaker te worden met een eigen boerderij en zijn eigen kudde.  Zowel Bruno als Pietro hebben geen goede verstandhouding met hun vader. Pietro breekt uiteindelijk met zijn vader en vertrekt naar Turijn. Met de liefde wil het steeds maar niet lukken, want wanneer het te benauwend wordt verbreekt hij de relatie. Bruno wil vooral op zijn alm blijven.  Nepalese wijsheid  Toch blijven de bergen Pietro trekken en hij reist af naar de Himalaya als documentairemaker. Daar ontmoet hij onderweg een oude Nepalees die hem de betekenis van de acht bergen uitlegt.  "" 'Aha,' zegt hij. 'Ik snap het. je maakt een toch langs de acht bergen.' 'De acht bergen?' De man pakte een stokje en tekende ermee een cirkel op de grond. Het was een volmaakte cirkel, je kon zien dat hij het vaker deed. Daarna tekende hij een diameter in de cirkel, toen een tweede haaks op de eerste, en toen nog twee deellijnen, zodat hij een cirkel met acht stralen kreeg. [.....] Heb je ooit zo'n tekening gezien?' vroeg hij. 'Ja,' antwoordde ik, 'In mandala's.' 'Precies,' zei hij. 'Wij zeggen dat er in het centrum van de wereld een hele hoge berg staat, de Sumeru. Rond de Sumeru bevinden zich acht bergen en acht zeeën. Dat is voor ons de wereld'. [.....] 'En we zeggen: wie zal meer hebben geleerd, hij die de tocht langs de acht bergen heeft gemaakt of hij die de top van de Samuru heeft bereikt?' Goh, dacht ik bij mezelf, dit moet ik Bruno vertellen.""  Een stuk grond en een vervallen hut  Omdat hij zich schriftelijk beter kan uiten houdt hij per brief contact met zijn moeder. Langzamerhand kreeg hij het idee om het in de toekomst toch weer eens te proberen met zijn vader, maar die toekomst verdween op het moment dat hij het bericht krijgt dat zijn vader is overleden. Het blijkt dan dat zijn vader hem in Grana een stuk grond met een vervallen hut heeft nagelaten. Hij besluit de bergen in te gaan en de paden te volgen die ook zijn vader heeft gelopen en zo komt hij na al die jaren weer in contact met Bruno. Als vanzelfsprekend knappen de mannen gezamenlijk de hut op. Dan ontdekt Pietro dat er in de achterliggende jaren contact is gebleven tussen zijn vader en zijn vriend.  Conclusie  Cognetti weet op weergaloze wijze verstoorde familiebanden, het rauwe van het leven in de bergen en het melancholieke van een dertig jaar durende vriendschap, samen te weven tot een prachtige coming-of-age roman. Het laat zien hoe nietig de mens is in de zoektocht naar geluk en hoe een mens kan worstelen met bindingsangst. De betovering ligt in de prachtige natuurbeschrijvingen die als vanzelfsprekend zijn verweven in het verhaal. Je kunt moeiteloos visualiseren en alles glashelder op je netvlies laten verschijnen. Dit is mede op het conto te schrijven van de vertalers die dit op zeer treffende wijze hebben gedaan. Een ongelooflijk mooie roman.  Auteur  Paolo Cognetti (Milaan, 1978) is een Italiaanse schrijver en documentairemaker 'De acht bergen' betekenden zijn definitieve doorbraak als auteur in Italië en verschijnt in dertig landen. Het werd beloond met de Premio Strega Giovannie en de Premio Strega 2017, de belangrijkste literatuurprijs van Italië.   'De acht bergen' Auteur: Paolo Cognetti Originele titel : Le otto montagne Vertaling: Yond Boeke en Patty Krone Categorie: Literaire roman Pagina's: 224 ISBN: 9789023466413 Uitgeverij Bezige Bij Verschenen: augustus 2017"
"0","Een belediging voor je intellect. Helemaal als je van dit genre houdt. Eigenlijk is dit boek een chicklit alleen dan met een tragisch onderwerp ipv boy meets girl. Het werkt niet."
"1","Avenue des doods is een boek dat erg prettig leest. Sinds ruim een jaar heb ik de boeken van Vlaamse auteurs ontdekt en ik mag wel zeggen, er gaat een wereld voor me open. Nu was het boek van Jos Pierreux aan de beurt. Het verhaal gaat over een grote geldroof van ruim tien jaar geleden, tijdens de omwisseling van de frank naar de euro. De zaak is nooit opgelost. De vermoedelijke dader Remco is opgepakt en zat een levenslange gevangenisstraf uit, maar het geld is nooit terug gevonden. Dan overlijdt de gevangene en blijkt de vrouw van rechercheur Luk Borré de erfgename te zijn van Remco.. De rechercheur gaat op onderzoek uit. Waar is het verdwenen geld en hoe komt het dat het geld al die tijd zoek is geweest.  Ik vind ""Avenue des doods"" een goede misdaadroman. Niet super spannend maar wel erg goed geschreven met mooie zinnen en vergelijkingen. Zoals deze zin: op blz. 193:,""De vrouw met wie ik zowel seks had als de liefde bedreef "". En op blz. 220 : "" Kunnen gedachten ijsberen"".  Het boek is een echte aanrader, ik heb ervan genoten. Op het forum gaf ik dit boek een 7 1/2 en nu rond ik het af naar 4 sterren,"
"0","Weet dat dit een YA thriller is maar vond het verhaal meer iets voor kinderen van een jaar of 12', beetje raar en toevallig plot, weinig spanning!"
"1","Mijn dochter vond dit een leuk boek - en ik vind het nog veel leuker vanwege de herkenning en de nostalgie uit de jaren tachtig. Geboren in 1965 was mijn eerste computer een Commodore 64. Nee, helaas geen Atari. Die was voorbehouden aan mijn vriendje, en ik moet zeggen: meestal won de Atari het wel als het aankwam op leuke spelletjes. Maar wat waren we trots op onze eigen computer. Ik kan me nog herinneren dat ik Duitse computertijdschriften kocht waarin listings zaten. Je was dan uren bezig om eindeloos BASIC-regels in te kloppen. Voor een simpel spelletje als Pong. Tja, times ... they are a changing! Een briljant idee voor een boek. Halverwege zakt het verhaal wat in maar naar het einde toe zit er bijvoorbeeld weer een briljante (virtuele) scene over Monty Python and the Holy Grail. Graag had ik nog veel meer verwijzingen naar films, games, boeken en popcultuur gezien. De release van de film (Steven Spielberg!) is vanwege Star Wars VIII helaas uitgesteld van december 2017 naar maart 2018. Ben benieuwd!"
"0","Pjotr, Oorlogswinter, Briefgeheim, Koning van Katoren  Bijna iedereen kent Jan Terlouw wel van zijn kinderboeken die bekroond, verfilmd en in veel landen vertaald werden. Zijn dochter Sanne Terlouw trad in zijn voetsporen en schreef diverse kinder- en educatieve boeken. Een paar jaar geleden (in 2006) besloten ze samen boeken voor volwassenen te gaan schrijven. Na De charmeur, Venijn, De apotheker en De blauwe tweeling is De vuurtoren de vijfde thriller van vader en dochter Terlouw. Net als in de vorige boeken spelen in De vuurtoren vader Job en dochter Leonie als speurdersduo Reders & Reders de hoofdrol. Leonie ontmoet de lieve, roodharige Lars en raakt tot over haar oren verliefd op hem. Ze trouwen en al snel raakt Leonie in verwachting. Wanneer Lars voor zijn werk naar Amerika moet en Leonie niet meekan omdat ze al in haar zevende maand is, gebeurt er iets onverklaarbaars: Lars verdwijnt spoorloos. Cold feet? Leonie gelooft het niet en gaat samen met haar vader op onderzoek uit. Als ze eindelijk het gevoel hebben dat ze dichterbij komen, krijgt Leonie een getypte brief met slechts 1 regel: Hou op met zoeken. Als jullie me vinden, brengen ze me om. Lars. Maar waarom vragen Lars ontvoerders geen losgeld? Leeft hij echt nog wel? In het begin van het boek ligt het verteltempo erg hoog, in 24 bladzijden worden een aantal maanden beschreven. Leonie ontmoet Lars, wordt verliefd, trouwt met hem, raakt zwanger en verhuist vervolgens samen met hem naar Amerika. Daarna zakt het verteltempo behoorlijk en beschrijven de volgende 264 bladzijden slechts één maand. Dit is erg vreemd voor de lezer, doordat de tijd in het begin zo snel gaat, komt hij niet lekker in het boek. Vervolgens is het weer een beetje te langdradig. Bovendien is het taalgebruik kneuterig, het lijkt meer voor kinderen geschreven en de lezer moet er erg aan wennen. Naarmate het verhaal vordert, wordt het wel steeds spannender en gaat de lezer minder op het taalgebruik letten, en meer meeleven met Leonie. Want dat is echt een pluspunt van De vuurtoren: de personages zijn echte mensen die gaan leven, ze worden op subtiele wijze prachtig omschreven. De vuurtoren is al met al een aardig boek, het verhaal is niet heel bijzonder en niet superspannend, maar de levendige personages maken een hoop goed. Dit boek kan goed afzonderlijk van de andere Reders & Reders-boeken gelezen worden, maar om echt in het verhaal te komen is het waarschijnlijk leuker om ze allemaal te lezen."
"1","Met Anne en de strijd tegen de Monstermeiden won Audhild Solberg in haar thuisland Noorwegen een belangrijke kinder- en juryprijs en dat is niet zonder reden. Dit is kinderliteratuur die ergens over gaat, fijn leest en bovendien informeert. Anne Sophie is een meisje uit de brugklas (in het Noorse schoolsysteem is dit groep 7) en ze is geboren met albinisme. Ze ziet slecht, is inwit en haar ogen draaien soms in haar oogkassen. Ze is anders, noemt zichzelf een freak en kan het niet altijd aan om naar school te gaan. Vanwege de overvloed aan prikkels is het niet altijd even leuk op school. Daar zorgt de knappe Emma wel voor. Anne en de strijd tegen de Monstermeiden is een aanklacht tegen pesten, zonder negatief te worden, want daar zijn de personages te leuk voor. Nils, Annes vriend sinds ze als peuters bij elkaar in een klasje naast elkaar werden gezet, is een lief ventje. Een ventje met een gebruiksaanwijzing en vaste gewoontes. Hij noemt Anne liefkozend Annebino. Hij vroeg zijn moeder na de eerste dag hoe dat bleke meisje heette en zij legde hem uit wat een Albino was. In Nils’ hoofd werd die informatie een beetje gehusseld en sindsdien zijn ze beste vrienden en heet Anne Annebino. Anne heeft het niet gemakkelijk en het lijkt wel of Emma er lol in heeft om het leven van iedereen om haar heen te vergallen. En dat lukt aardig. Emma zet andere kinderen aan om gemeen te zijn. Als Emma ineens met de meest populaire band meedoet aan een talentenjacht, slaan bij Anne de stoppen door. Want Emma kan niet eens zingen en dat is juist hetgeen Anne heel goed kan. Pas als de supertoffe tante van Anne zegt dat zij ook moet meedoen, beluit Anne om de strijd aan te gaan. Het avontuur kan beginnen, maar Emma strijdt niet helemaal eerlijk… Anne en de strijd tegen de monstermeiden is een feelgoodboek met inhoud. Vol integere humor en mooie personages die zich een weg door het leven proberen te banen. Het is lachen met een traan. Het is een boek over vriendschap en voor jezelf opkomen; kortom, een enorme aanrader. Het boek is mooi uitgegeven. Het omslag is in modern mintgroen met Anne Sophie voorop zoals ze is: een lekker spichtig ding dat je door haar bril met haar slechtziende ogen uitnodigend aankijkt. Het is haar vertelstem die je haar leven door haar ogen laat zien. Het leuke aan dit boek is de boodschap: je hoeft niet perfect te zijn; je bent goed zoals je bent want dan ben je perfect. En weet je: ‘Zielsvrienden zijn niet zo zeldzaam als je zou denken. Het is fantastisch dat er op aarde zo veel rondlopen’. (Dit is de openingstekst van het boek, door: L.M. Montgomery, 20e-eeuwse Canadese schrijfster.) Anne en de strijd tegen de monstermeiden is vertaald door Bernadette Custers die hiervoor een projectsubsidie van het Nederlands Letterfonds ontving."
"0","Vier aardse wetenschappers vertrekken naar Terra 7. Daar worden ze echter uit de lucht geschoten, waardoor hun ruimtecapsule en apparatuur kapot is. Terrazone Zania heeft net de groene Dion gevangen als ruilmiddel voor medicijnen. Zij is daardoor in de buurt en vindt de wetenschappers dus als eerste, maar al snel naderen de Afranen. Ze vluchtten. Toch kunnen ze niet voorkomen dat Redbod gevangen genomen wordt. Met behulp van Zania en Dion gaan de overgebleven wetenschappers Virginia en Conrad op zoek naar hun schip en naar Redbod, terwijl Zania en Dion ondertussen de gevestigde orde op Terra 7 proberen te veranderen.  Het groene kristal heeft een aantal interessante onderliggende ideeën, waaronder genetische manipulatie en een samenleving waarin bepaalde volken onderdrukt worden. Heel interessant is het gegeven dat Aardse mensen terugkeren naar de planeet die ze oorspronkelijk gekoloniseerd hebben en daar moeten nadenken of het wel of niet geoorloofd is om in te grijpen in de situatie daar. Helaas zijn deze ideeën maar deels uitgewerkt. Het is bijvoorbeeld duidelijk dat er genetische manipulatie toegepast is op de mensen van Terra 7 en dat er hierdoor verschillende groepen zijn ontstaan met elk hun eigen kenmerken, maar dat is alles wat we te weten komen. Het gaat hierdoor niet echt onderdeel uitmaken van het verhaal. Zo laat Esther Wagenaar bij meerdere thema’s kansen liggen om het verhaal meer diepgang te geven.  De lezer wordt echter al snel in verwarring gebracht over wat dat verhaal nu precies is. Er worden diverse verhaallijnen gestart, maar vervolgens vergeten de personages zelf waar ze nu eigenlijk mee bezig waren. Zania wil haar zus redden, maar raakt zo afgeleid door de aankomst van de Aardse onderzoekers dat ze zich haar dringende missie pas veel te laat weer herinnert. De wetenschappers lijken hun onderzoek ook al snel uit het oog te verliezen en de arme ontvoerde Redbod verdwijnt al even snel uit hun gedachten. Dit maakt het verhaal niet alleen ongeloofwaardig, het maakt het ook erg rommelig.  Inconsistenties in het verhaal en de personages maken het geheel ook minder prettig leesbaar. Zo gaan personages met bepaalde informatie of situaties achteloos om, om vervolgens bij een herhaling daarvan heel anders te reageren, zonder dat er een aanleiding geweest is die de verandering in hun houding aannemelijk maakt. Daarnaast komen personages naïef en impulsief over en is het lastig om hen serieus te nemen. Op Dion na, die aardig uitgewerkt is, gaan de personages nergens echt de diepte in.  Al met al is het idee achter Het groene kristal erg interessant, maar het rommelige verhaal en de inconsistente personages zorgen ervoor dat de lezer niet echt meegetrokken wordt in deze wereld. Jammer, want het is een verhaal met veel potentie."
"1","De laatste dochter van Jane Casey is het derde boek met Maeve in de hoofdrol. Je kan de boeken los van elkaar lezen, maar zelf geef ik er de voorkeur aan om ze op volgorde te lezen. In de laatste dochter wordt de vrouw en dochter van een advocaat vermoord. Maeve hoort bij het team van de politie dat deze behoord op te lossen. Over het verhaal zelf wil ik niets loslaten, dit moet je echt zelf ervaren. Het boek is geschreven in de ik-vorm vanuit het perspectief van Maeve, wel zitten er meerdere verhaallijnen in het boek maar het blijft duidelijk. Persoonlijk vind ik de ik-vorm iets minder prettig om te lezen, maar de boeken van Jane Casey geven hierbij geen problemen. Alle karakters zijn goed uitgewerkt, alles wordt uitgebreid beschreven. Soms tot in den treuren. Hierdoor zitten er enkele langdradige stukken in het boek. Toch blijft de schrijfstijl prettig om te lezen.Het verhaal is iets voorspelbaar, maar met toch een onverwachte wending erin die ik niet had aan zien komen. Het boek is niet zo spannend dat je er van op het puntje van je stoel zit, maar Jane Casey weet je wel in haar greep te houden tot het eind. Dat maakt dat het voor mij een boek is met 4*. Een eventueel vervolg zal ik dan ook zeker gaan lezen."
"0","Uitgeverij Thomas Rap brengt wel vaker van die leuke boekjes uit  verzamelde publicaties van cabaretiers en meer van die ongein  die ik bij voorkeur op het toilet laat liggen, bij wijze van tijdverdrijf op die ongemakkelijke momenten waarop de grote boodschap niet zo lekker naar buiten wil. Het boekje Kil! van Carrie (geen achternaam) is ook zon produkt dat bij voorkeur gelezen moet worden met de broek op de enkels.  Vroeger mocht ik graag luisteren naar de gesproken columns van Carrie op de radio. Niet verwonderlijk dat ik haar stem op de achtergrond hoor tijdens het lezen van Kil! (uitroepteken hoort bij de titel). Ze schrijft zoals ze praat: lekker makkelijk, beetje grof en recht voor zn raap. En dat leest wel leuk weg, maar zorgt er tegelijk voor dat het geheel overkomt als een verzameling columns. Een thriller wordt t niet. Echt spannend is het ook niet. Je kunt je zelfs afvragen of het wel Crimezone-materiaal is.  Nog even zeggen waar het over gaat? Hoofdpersonage = hoer/drugsverslaafde. Lijk = ex-vriend. Tas vol met dollars = ??? (mysterie!) Achtergrond =  drugsscene/vrouwenhandel.  Verbind de puntjes en kleur de plaatjes.  Hop."
"1","edit | remove Review Waarom stond dit boek bijna twee jaar onaangeroerd in mijn kast? Ik zou mezelf hiervoor moeten straffen. Want hemeltje, wat is dit een schitterend verhaal! Het bevat gewoon alles wat ik van een goed fantasy verhaal verwacht. Prinsessen met ballen aan hun lijf, sterke vrouwelijke personages en vooral sterke vriendschappen! Huurmoordenaars en prinsen die zichzelf voordoen als iets anders. Een intrigerend magie systeem en een prachtige wereld waarbinnen alles zich afspeelt.  The kiss of deception is langst de ene kant een fantastisch eerste deel in een reeks, maar het bevat ook een verhaal op zichzelf. Het is niet zomaar de opbouw voor de rest van de reeks. Hoewel ik nu op hete kolen zit voor de rest van de reeks of wat had je gedacht?  Waarom dan toch geen vijf sterren als ik zo laaiend enthousiast ben? Wel, omdat het boek me niet genoeg greep. Een vijf sterren boek is een boek dat me niet loslaat. Een boek dat zelf in mijn dromen blijft voorbijkomen en waar ik weken na het beeindigen nog altijd mee bezig ben. Een boek waar ik verliefd wordt op de personages en bijna vergeet dat ze niet echt deel uitmaken van mijn leven. En dat deed dit boek net niet... net niet dat zegt genoeg over hoe steengoed het wel niet is he?"
"0","Zo bijzonder als Doopvont van de duivel was, zo doordeweeks is Vaarwel Ladybird. Van de magie van een betoverend schilderij naar het in misdaadland alledaagse verhaal van een zus die niet gelooft in de zelfmoord van haar broer. Toch is Vaarwel Ladybird allesbehalve een mislukking. Dat is vooral te danken aan Platova's zin voor humor. De dertigjarige kaasmaakster Nastja stelt bij aankomst in Sint-Petersburg vast dat haar broer Kirill dood is. Ze moet zich nu helemaal alleen zien aan te passen aan de grote stad. Op een normale dag babbelt ze alleen met haar geit Sosiko, en nu wordt ze geconfronteerd met de verliefde politiestagiair Patsjoek, met enkele stuntelige amateur-detectives en een opgetutte mannenverslindster. Dus besluit Nastja zich om te vormen tot een vamp om de vermeende zelfmoord op te helderen. Ze trekt haar broers leren jack en schoenen aan, doet voor de eerste keer make-up op en gaat op pad. Geleidelijk komen zij en Patsjoek, elk apart, tot een deel van de oplossing. Nastja doet dingen die ze een maand eerder nooit gedaan zou hebben, en komt zo tot inzicht over haar armzalige leven. De scène waarin Nastja zich voor een sollicitatie aanbiedt als schoonmaakster, maar wordt aangenomen als privé-detective is hilarisch. Gedurfd, maar zeer geslaagd, is dat Platova dezelfde scène twee keer neerschrijft, vanuit verschillende oogpunten. Humor, sterke personages en een verhaal vol misverstanden zijn de sterke punten van Vaarwel Ladybird. Dat het woord 'mislukking' überhaupt opduikt in deze bespreking, is vooral te wijten aan de ontknoping. Die kan je eufemistisch uit de lucht gegrepen noemen, maar verdient met enige slechte wil ook het etiket 'ongeloofwaardig'. Platova kan beter dan dit."
"1","Amos Decker en Alex Jamison zijn er een weekje tussenuit. Ze logeren bij de zus van Alex in Baronville, een klein stadje dat betere tijden gekend heeft. Van een relaxed weekje is geen sprake als Amos op de eerste avond in het raam van een huis verderop een flikkerend licht ziet gevolgd door vlammen. Amos zou Amos niet zijn als hij niet op onderzoek uitging. Wat hij aantreft in het huis is niet wat hij verwachtte: twee doden. Het ene slachtoffer, gekleed in een politie-uniform, ligt in de kelder met schuim rond zijn lippen en het tweede slachtoffer is opgehangen en op de vloer onder zijn lichaam ligt een plas bloed. Wie deze mannen zijn, is een raadsel. Diezelfde avond horen Amos en Alex dat er in de afgelopen weken meerdere moorden zijn gepleegd en dat de plaatselijke politie met de handen in het haar zit. Amos biedt zijn hulp aan, die niet echt van harte wordt geaccepteerd. De FBI is niet de enige instantie die interesse toont. De moorden blijken deel uit te maken van een veel groter geheel...  [‘Denkt u dat alle andere moorden hiermee verband houden?’ ‘Ja dat denk ik. Maar er is misschien nog iets anders aan de hand.’]     Ik heb wel meer boeken van David Baldacci gelezen, maar die met Amos Decker hebben echt mijn voorkeur, ik vind dat zo’n heerlijk personage. Decker lijdt sinds een ongeluk aan hyperthymesia, waardoor hij een nagenoeg perfect geheugen heeft. Naast hyperthymesia lijdt hij ook aan synthesie, een aandoening waardoor bijvoorbeeld dood voor hem de kleur blauw heeft. Na het ongeluk en het verlies van zijn vrouw en dochter is Amos niet bepaald de oude meer. Lomp, onbehouwen en Amos lijkt emotieloos of uberhaupt geen emoties te (her)kennen. Zijn collega’s weten inmiddels hoe hij is en hoe ze ermee om moeten gaan, maar voor een buitenstaander kan dat nog eens lastig zijn. Voor de lezer is het amusant. In Het motief merkte Amos al dat zijn perfecte geheugen niet meer zo perfect is en in Doodskleur wordt dat nog iets erger en Amos weet niet wat hij ermee aanmoet. Hij is al niet meer de man die hij was voordat hij het ongeluk kreeg, wat als hij nu weer anders wordt? Wat dan? Hij moet er niet aan denken, dus hij probeert zich zoveel mogelijk te focussen op de moorden in Baronville. Wat is daar in vredesnaam aan de hand?  [‘Weet u wie dat heeft gedaan?’ ‘Nog niet, maar daar ben ik mee bezig. Ik vat het persoonlijk op als iemand probeert me te vermoorden.’]  Korte hoofdstukken en een hele vlotte, heldere schrijfstijl kenmerken de boeken van Baldacci en dat is niet anders in Doodskleur. Moeiteloos wordt de lezer het verhaal in getrokken en puzzel je mee met Amos en Alex. In de vorige delen in deze serie was er nauwelijks ruimte voor de lezer om mee te puzzelen of na te denken, je wist net zoveel als de personages in het boek, elke plotwending zorgde voor net zoveel verrassing bij de lezer als bij de personages. In dit boek is het iets anders, er begon op een gegeven moment iets te dagen en je kunt dan haast niet wachten tot Amos datzelfde in de gaten krijgt en of je het uberhaupt bij het juiste eind hebt. Een heel kundig geschreven, spannende thriller met een tot in de puntjes uitgewerkt plot; lekker hoor!  4 sterren voor Doodskleur."
"0","Dit wordt één van de weinige boeken die on-uitgelezen in mijn boekenkast blijven staan. Ik kan er niet inkomen. Er zijn blijkbaar verschillende verhaallijnen die allemaal nogal fantasierijk en onrealistisch zijn. Een soort sprookjes, die ik trouwens ook nogal macaber vind. Ik heb toch al nooit van sprookjes gehouden. Arabische vertellingen? Als ze allemaal zo zijn vind ik ze niet leuk, niet mooi, ik begrijp ze niet. Ook weet ik steeds niet in welk verhaal ik nou precies zit. De verhaallijnen worden door niets zodanig gescheiden dat ik er op tijd erg in heb dat ik weer in een ander verhaal zit. Geen boek voor mij !"
"1","Het Bedrog van Quisco”- Daan Hermans  De journalist Evander Clovis krijgt van zijn hoofdredacteur de opdracht om een verdwijningzaak in het stadje Quisco te onderzoeken. Het toeval wil dat hij daar oud-tante heeft wonen. Of was het geen toeval? En wie nodigt wie uit? De journalist probeert zoveel mogelijk te weten te komen over de inwoners van Quisco en de geschiedenis van het stadje. De burgermeester verleent hem alle medewerking . Evander ontdekt steeds meer over Quisco, zijn merkwaardige bewoners en hun dubieus verleden. Maar hij leert ook meer van zichzelf want welk duister geheim draagt Evander mee?  De auteur Daan Hermans (Daniëlle Hermans) heeft een mysterieuze thriller of een thrillerachtige mysterie geschreven. De stijl van Daan Hermans is vlot. Geen ellenlange zinnen maar een goed geschreven verhaal. Als je de laatste bladzijde hebt gelezen, krijg je de neiging om het opnieuw te gaan lezen want het mysterie wordt alleen maar groter. Wordt het “Bedrog van Quisco” opgelost. Ja, dat is de grote vraag. Maar het is een goed boek."
"0","Atie Vogelenzang vormt samen met Wendela de Vos het duo Tupla M. (voorheen Tupla Mourits). Nadat zij in 2006 met hun in 2005 verschenen debuut Vrouwelijk Naakt de Schaduwprijs wonnen, hebben ze samen nog 6 thrillers geschreven, eerst bij uitgeverij De Arbeiderspers en sinds 2012 bij De Crime Compagnie. Uit het niets is het eerste boek van Atie Vogelenzang dat zij solo schrijft.  Hoofdpersoon is verpleegkundige Barbara die in scheiding ligt met haar veel jongere man Rafaël. Wanneer ze op een dag thuiskomt wordt ze aangevallen door een onbekende man. Barbara geeft zich niet zomaar gewonnen en vecht zodanig terug dat de man aan zijn verwondingen overlijdt en Barbara in het ziekenhuis belandt, nu als patiënt. Wie was de inbreker? Waar zocht hij naar? Het blijft gissen voor Barbara, ook wanneer ze met ziekteverlof thuis is, haar ex-collega 'grote Cora' in huis neemt en op op zoek gaat naar antwoorden.  En in een notendop is dat eigenlijk het hele verhaal. Veel meer gebeurt er niet. En wat er gebeurt wordt met één en dezelfde vlakke toon verteld. Rafaël is spoorloos, maar niemand maakt zich er echt druk om. De kat van Barbara, waar ze stapeldol op is, verdwijnt een paar dagen en wordt dan weer teruggevonden; je wordt er niet warm of koud van. Grote Cora heeft ook grote problemen, maar ook daar kabbelt het boek eigenlijk gewoon overheen. Sommige personages krijgen een rol in het verhaal, terwijl je er later niets meer over hoort, of ze duiken heel kort weer op om daarna even snel weer te verdwijnen. Wat mist in het boek is emotie, is diepgang, is het mee kunnen leven met de karakters. Het mag allemaal wel wat pittiger en wat meer aansprekend. Atie Vogelenzang snijdt een paar indrukwekkende thema's aan in Uit het niets, waaronder dissociatieve identiteitsstoornis (DIS, een meervoudig persoonlijkheidssyndroom), drugs, scheiding, werkeloosheid, wantrouwen en angst. Maar als lezer krijg je het gevoel dat het teveel van het goede is en dat er te weinig gelegenheid is om al die thema's goed voor het voetlicht te brengen. Zeker een thema als DIS kan zoveel extra dimensie geven in een verhaal; het is ontzettend jammer dat het niet goed uitgewerkt wordt en dat de enige reactie die Barbara hanteert wanneer ze hiermee geconfronteerd wordt, is het uit de weg gaan ervan door bijvoorbeeld een andere kamer op te zoeken. Dat is dodelijk voor de impact op het verhaal; er wordt geen gebruik gemaakt van de mogelijkheden die dit thema biedt.  De schrijfstijl van de auteur is vlot, met veel korte, actieve zinnen met veel dialoog. Daardoor is het al met al toch een redelijk aangenaam boek om te lezen. Sommige acties zijn op het randje van ongeloofwaardig, maar passen weer wel bij het karakter van Barbara: aanpakken en doorzetten. Voor het overige blijven de personages vaag en komen ze niet goed uit de verf. Als je dit boek wilt vergelijken met andere thrillers, dan kun je denken aan bijvoorbeeld de vakantiethrillers van Suzanne Vermeer of Linda van Rijn. Dat is een prima genre, lichte vakantielectuur die zorgt voor een paar aangename uurtjes aan strand of zwembad. Wat dat betreft is het jammer dat het boek pas na de zomervakantie is verschenen. Maar om ook de doorgewinterde thrillerlezer aan te spreken is meer nodig. Laat ons maar wat meer snakken naar adem!"
"1","Spoorloos is mijn eerste ervaring met Coben en stelt zeker niet teleur! Ik lees veel thrillers en weet meestal al snel wie wat gedaan heeft, maar dit boek blijft spannend tot de laatste letter! De verhaallijnen in het boek zijn perfect uitgewerkt en net als je denkt dat je weet hoe de vork in de steel zit, is het toch weer anders....Superspannend!"
"0","Dit was denk ik het eerste boek dat ik van Saskia Noort las en helaas was het zeker geen aanrader. Het boek is eigenlijk heel deprimerend en niet leuk om te lezen. Het hoofdpersonage gaat door een zware tijd en vindt het leven even totaal verschrikkelijk. Natuurlijk hoeft een personage niet per se een vrolijk leven te leiden, maar ik werd er bijna zelf neerslachtig van. Daarbij gebeurt er in het hele boek eigenlijk... niks. Het is totaal niet spannend en het gaat eigenlijk nergens over. Er is geen spanningsopbouw en zelfs het einde is een soort flop. Het gaat nergens naartoe! Meerdere personages zijn bijzonder irritant. Totaal geen positieve review dus. Helaas!"
"1","De franse slag is een heerlijk boek om te lezen. Spanning romantiek en een grote vleug humor. Mijn humor omdat het Zoutendijk humor is. Het speelt zich af in Den Haag en Frankrijk. Mijn geboorteplaats en mijn favoriete land. Wat moest ik anders dan dit boek kopen en lezen. Maar ook voor lezers die hier geen band mee hebben is het een leuk en gezellig boek! Ik kijk uit naar het vervolg. Een aanrader dus."
"0","Dit boek bevat 236 pagina's waarin het leven van twee vrienden wordt beschreven in twee opeenvolgende Duitse wereldoorlogen. Bruno waait met alle winden mee die hem goed uitkomen om zo op te klimmen in de nazi hiërarchie. De schrijver zelf is van een andere mening, maar af en toe komt hij zijn jeugdvriend nog tegen, nogal tegen zijn zin. Zijn eerste vriendin, Wera een barones leert hem de vrolijke kant van het leven zien. Zij moet tenslotte voor lange tijd naar Zwitserland voor haar gezondheid en is ze even een tijdje weg van hem. Wanneer hij vervolgens ook bevriend raakt met een Deense langbenige schone Kirsten met haar charmante accent ziet hij de wereld ook van een andere kant, dankzij haar. Het boek begint aangenaam met een ballonvlucht in 1913 over het Duitse landschap alwaar ze de Duitse keizer hopen te zien. Het lukt om hem te zien bij een monument over de herdenking van de Slag bij Leipzig. Spijtig genoeg kan mij verder het verhaal niet meer bekoren. Ligt het aan de dagboekstijl van schrijven of de vertaling ?"
"1","Een zeer krachtig geschreven verhaal. Het begin komt misschien wat traag op gang met het beschrijven van de settnig en de omgeving van het hoofdpersonage: Berlijn na de oorlog, net voor de conferentie van Potsdam, waarbij een journalist met collega's samenleeft tussen het Amerikaanse leger en de militairen van de andere bevrijders. Gaandeweg ontwikkelt de plot zich om open te bloeien tot een diep verhaal waarin de motieven van zowel Duitsers, Amerikanen en Russen naar boven komen en hoe de Duitsers de oorlog hebben doorstaan. Ieder karakter vertelt als het ware zijn belevenissen en visie op de oorlog, met zeer verrassende en realistische motieven. En dit alles zonder te vervallen in stereotype karakters. Al deze omstandigheden worden verweven in een spannend verhaal omtrent een moord op een Amerikaanse soldaat. Dit boek wordt naar verluidt verfilmd met George Clooney en Kate Winslett. Als Kate het vrouwelijke hoofdpersonage even goed kan vertolken als de auteur haar heeft geportretteerd, zit die Oscar er wel eens goed in... Om maar te zeggen: dit boek moet je gelezen hebben."
"0","  door Ans Duquesnoy 1 seconde geleden  Dit boek beschrijft de reis naar Rome van vijf personen die tegelijkertijd deze prachtige stad bezoeken. Alice, een jonge, aankomend kunstenares, onderneemt de reis om daar inspiratie op te doen. Alec en Meg gaan voor een vakantie, maar ook om daar tegeltjes te zoeken die zij in haar nieuwe badkamer wil hebben. Tenslotte ontmoeten we ook Constance en Lizzie die in Rome de as van de overleden man van Constance willen uitstrooien. Allen beleven hilarische avonturen, de schrijver weet dit zo komisch te vertellen dat een glimlach je niet kan ontgaan. Al lezende heb je het gevoel door een groot gedeelte van Rome te lopen, de beschrijvingen zijn uitgebreid, zelfs de straatnamen worden heel vaak genoemd in het boek.  Het is een boek in een genre waarin ik niet zo bekend ben; mede daarom is het niet eenvoudig dit boek naar waarde te beoordelen. Ik denk echter wel dat ""Een liefde in Rome"" door heel veel lezers met veel plezier zal worden gelezen."
"1","Dit boekje riep direct vraagtekens op en besloot het niet te gaan lezen. Echter het boekje bleef intrigeren en toch ter hand genomen. Wat een geluk! Want het is echt iets aparts. De gehele vormgeving is creatief en hoe het verhaal zich tussen de foto's heen beweegt, is echt leuk bedacht. Inhoud is pakkend, meegenomen worden in een familiegeschiedenis, waarin vrij veel verteld wordt in een korte tijd. Via de foto's zelfs mee mogen kijken met wat bijna privé lijkt."
"0","Je bent een gevierd radio-dj, verdient bakken met geld en je klust wat bij als misdaadjournalist. Zo zou je de hoofdpersoon in deze debuutthriller van Jeroen van Inkel in het kort kunnen omschrijven. Vrank van Houten wil eigenlijk niets lieverd dan in de voetsporen treden van Peter R. de Vries of John van den Heuvel maar dan moeten de sterren net goed staan. En wat wil het toeval, Van Houten krijgt een prachtige tip over een oude cold case zaak. Hij ziet zijn kans schoon en stort zich er vol overgave op. Maar of hij dit nou wel had moeten doen blijft aan de lezer te beoordelen, want dat hij er niet zonder kleerscheuren vanaf zal komen is duidelijk. Wordt dit de doorbraak van Van Houten als dé nieuwe journalist?  Kortsluiting is een gewaagde debuutthriller van Jeroen van Inkel. ‘Inkel-de-kinkel’ zoals velen hem zullen kennen is vooral bekend binnen de radio-business en het is dan ook niet verrassend dat Vrank van Houten, de hoofdpersoon in Kortsluiting, zelf ook radio-dj is. Van Inkel heeft in dit boek veel gebruik gemaakt van een populaire schrijftaal die binnen de radiowereld waarschijnlijk heel erg gewoon is maar binnen de thriller wereld (nog) niet. Het lijkt er een beetje op dat Van Inkel een kloof heeft proberen te slechten tussen de wat oudere thrillerlezers en het wat jeugdiger publiek. Of zijn stijl jou zal bevallen is moeilijk te zeggen en zal door jou zelf uitgevonden moeten worden, maar of dit de nieuwe stijl van schrijven zal worden wordt niet verwacht.  Het verhaal zelf zit niet echt heel erg sterk in elkaar. Duidelijk is dat Van Inkel zijn weg nog moet vinden, want hij schiet zeer geregeld ver uit de bocht. Zo ver dat er eigenlijk geen redden meer aan lijkt. Op sommige momenten lijkt hij toch zijn grip te hervinden maar al snel daarna ontspoort hij weer. En misschien moet Van Inkel dat ook niet kwalijk genomen worden. Hij is waarschijnlijk meer iemand die gewend is aan de hectische wereld waar hij zich in bevindt, maar voor een neutrale lezer is het te veel van het goede en wordt de grip op het verhaal al snel verloren. Dit komt ook mede door het populaire taalgebruik dat Van Inkel in dit boek gebruikt. Niet alleen komt dat het leesplezier niet ten goede, maar het zorgt er ook voor dat je je aandacht snel verliest. De personages zijn redelijk uitgewerkt maar ook verder niet echt diepgaand besproken.  Al met al een beetje een rommelig verhaal dat het waarschijnlijk goed zal doen om mee te nemen op zomervakantie. Lekker voor aan het strand of op het terras van het zwembad. De doorgewinterde thrillerlezer zal alleen waarschijnlijk voor iets anders kiezen dan voor dit debuut van Van Inkel. Vandaar slechts 2 sterren voor deze Kortsluiting."
"1","Raymond e feist is gekend voor de saga over Kelewan en Midkemia. De eervolle vijand is het eerste boek van de trilogie;de legenden van de oorlog van de grote scheuring  In dit boek worden een groep Midkemiers en Tsurani gedwongen om samen te werken tegen een derde partij: de Moredhel. Doorheen het boek zijn Midkemier Dennis en Tsurani Asayage verplicht om hun mannen samen te laten werken, Dit gaat niet altijd even gemakkelijk door de andere mentaliteit en manier van omgaan met bepaalde zaken. Toch slaat stilletjes aan het wantrouwen op in vertrouwen,  Het boek speelt zich volledig af in een periode van het jaar waarin het sneeuwt en winderig is.  De personages zijn heel uiteenlopend,  Dennis :leider van de marodeurs is een harde man die toch in gedachten blijft hangen in het verleden. Asayage:leider van de Tsurani is een slim persoon die vlug doorheeft indien hij wil overleven niet alles kan werken volgens het grote spel op zijn thuiswereld Kelewan, Tinuva: een moredhel die teruggekeerd is naar de elfen. Hij is eigenlijk ook de broer van de moredhel hoofdman Bovai, Gregory, De man die alles bekijk vanuit een rustig oogpunt.  Het plot van het boek maakt dat er altijd wel iets te gebeuren staat, en de spanning gelijk blijft over heel het boek. Hoe de samenwerking van beide groepen beeindigd word komt niet onverrast,maar dit stoort niet,  Conclusie:terug een goed boek in de saga over Kelewan en Midkemia,"
"0","Het boek zou heel goed kunnen zijn, ware het niet dat de eerste 100 bladzijden echt héél saai zijn. Maar na het eerste derde is het heel spannend. (In het begin wou ik echt stoppen met dit boek). Het verhaal is voorspelbaar. Ik ben na het lezen van horen, zien en zwijgen in deze schrijfster mijn vertrouwen kwijt. 1/3 saai is veel, nietwaar?"
"1","Ow my....... ik heb geen idee hoe ik dit boek moet reviewen zonder ook maar iets weg te geven over het plot. Dus daarom geen review.... ik ga alleen maar zeggen dat het een geweldig verhaal is! Sci-fi, wetenschappelijk, maar ook een prachtig liefdesverhaal dat heel wat diepe vragen oproept.  Ik wou het trouwens eerst vier sterren geven, maar toen merkte ik op dat ik al vier dagen lang iedereen die ik tegen kwam aan het bestoken was met dit boek.... Dat zijn dus duidelijk vijf sterren he. Een boek dat me niet loslaat en dat ik in minder dan 6 uur uitlas omdat ik gewoon niet kon stoppen.......  Go read it! Go read it now!!!!!!!!!"
"0","Deze recensie verscheen eerder op mijn blog The Confession of a Book Nerd  Voor wie mijn artikel over mijn uitstapje naar Amsterdam een week of twee geleden heeft gelezen, weet nu al dat ik de schrijfster van dit boek heb ontmoet. Ik mocht het manuscript van Altijd anders namelijk al lezen voor de publicatie omdat de Hebban Club van de 10 haar zou mogen ontmoeten in de kantoren van Overamstel Uitgevers (Moon). Yey!  Om die reden heb ik ook heel erg getwijfeld of ik deze recensie zou plaatsten. Toen we het boek bespraken kon ik al niet anders dan eerlijk zijn, ook al vond ik het erg balen want Ingrid is echt een lieve vrouw die heel veel liefde uitstraalt voor haar boeken. Ik was inderdaad toch eerlijk over het feit dat het boek me helemaal niet heeft kunnen meesleuren, terwijl het wel het potentieel had om het te doen. Ik heb het dus echt aan de schrijfster gezegd toen ze vroeg als iemand commentaar had, want zo ben ik nu eenmaal een eerlijke blogger en persoon.  Als ik zeg dat het boek heel veel potentieel heeft, dan meen ik het ook echt. Dit boek kon echt Nederlandse Simon vs. zijn die zelfs nog een tikkeltje verder ging en het statement van #strijdvoordiversiteit definitief kon maken. Helaas vind ik dat er iets is misgegaan. Altijd anders is namelijk niet echt een stand-alone, maar het derde deel in een serie. Het boek kon heel makkelijk alleen gelezen worden, mits er een aantal dingen werden veranderd. En ik vind het ontzettend erg dat niemand die kleine dingen heeft opgemerkt toen het boek werd nagelezen en gecorrigeerd.  Echt, ik vind het zo ontzettend jammer, want Ingrid schrijft echt uit haar hart. Het boek heeft zoveel leuke kantjes zoals de ontdekking van nieuwe muziek door Joops liefde voor muziek. Ook is het boek heel actueel getint en vind ik dat ik door de vernoemingen en confrontaties met Parijs een heel echt beeld kreeg van dit hedendaags boek. Kortom, dit boek zit vol kleine fantastische dingen die de leeservaring des te leuker en gezelliger maakten.  Maar dan had je ook de dingen die ik als lezer absoluut verwarrend vond. Ik denk dat die verwarring deels vloeit uit het feit dat dit boek het derde deel is en het verhaal door is geschreven als het derde deel. Een voorbeeld: je begint in Eclips van Stephenie Meyer te lezen zonder dat je weet dat er nog twee voorgaande delen zijn. Komen er dan ook geen vragen van: “Hoezo Edward is een vampier?” of “Huh, waarom wil Victoria Bella doden?” en zo kan ik wel nog even doorgaan. Ik was helemaal de weg kwijt toen ik aan het boek begon en er plotwendingen kwamen waar ik niets van begreep.  Vanaf hier kun je spoilers tegenkomen!  Als eerste miste ik een korte uitleg over Joops verleden en die van haar ouders. Als lezer wordt je meteen geconfronteerd met het feit dat Joop twee moeders en twee vaders heeft. Plus, ze wonen dan nog eens allemaal in hetzelfde huis en één moeder en één vader zijn haar biologische ouders. Huh? Hoe is Joop onstaan? Ik verwachte een klein zinnetje die zou uitleggen waarom alles zo was, maar die kwam niet. Als lezer nam ik dus gewoon aan dat ze gescheiden waren en allebei een nieuw lief hadden gevonden die toevallig van allebei van hetzelfde geslacht was en in hetzelfde huis woonden. Iets wat ik totaal niet logisch vond, maar goed.  Het tweede punt is misschien mijn eigen schuld, maar ik heb alle hints totaal gemist. Joop is dus lesbisch. Toen ze plots iets ging toen met een meisje, had ik geen idee waar het vandaan kwam. Echt geen idee. Ik verklaarde Joop echt een beetje gek toen ik die ene scène las, want als lezer had ik niets gemerkt van haar gevoelens voor meisjes. Ik dacht eerlijk gezegd dat ze op haar beste vriend viel. Ehhm, ja. Groot verschil. Maar ook hier weer denk ik dat het kwam omdat iedereen die het boek heeft nagelezen en helpen schrijven, waarschijnlijk ook de voorgaande delen heeft gelezen. Blijkbaar zou in deel twee, En ik dan?, Joops geaardheid duidelijk worden omdat ze op haar zusje viel. (Toen wist ze wel nog niet dat het haar zusje was enz.)  Ik snap wel dat je niet telkens je geaardheid moet uitleggen en dat het vanzelfsprekend moet zijn voor iedereen. Maar ik miste de hints van het hoofdpersonage. Ik miste de échte dingen. De eerste honderd pagina’s had ik echt geen idee dat het boek over zoiets ging. Het ging daar gewoon niet goed. Als lezer zou ik niet het gevoel moeten hebben dat het allemaal niet klopte.  Oké, er zijn nog wel een paar puntjes, maar ik denk dat ik mijn mening wel heb verduidelijkt.  Vanaf hier kun je weer veilig lezen!  Ik was dus eigenlijk een beetje een proeflezer toen ik het boek kreeg, alleen heb ik veel te laat mijn mening mogen delen. Ik vind het jammer dat Moon de beslissing heeft genomen om het uit te geven als stand-alone, terwijl ik vind het het boek niet klaar was om dat aan te gaan. Kortom, ik baal verschrikkelijk dat ik deze recensie heb moeten schrijven omdat ik echt wel zie hoe het boek had kunnen zijn als een echte stand-alone. Maar ik ben nooit een leugenaar geweest en geef altijd rechtuit mijn mening. Dus bij dit boek ook.  Een grote dank aan uitgeverij Moon voor het recensie-exemplaar."
"1","Liefde brengt Zarena vanuit Kyrgyzstan naar Nederland. In haar geboorteland is een vloek over haar uitgesproken en laat ze een leven achter dat bol stond van geweld. In haar nieuwe leven blijft de vloek haar achtervolgen, maar is het alleen in haar hoofd of niet?  Na een inbraak vat een inspecteur een meer dan warme belangstelling op voor haar man Inno. De inspecteur lijkt met dezelfde levensvragen over de zin van het geloof en het al dan niet bestaan van een god te worstelen, zodat er al snel een hechte band ontstaat. Zarena probeert krampachtig haar huwelijk en haar man te redden uit de klauwen van haar rivale, maar de strijd verhardt zich. De inspecteur schuwt geen enkel middel en dwingt Zarena om te vluchten. Uiteindelijk komen de rivalen tot de ultieme confrontatie.  De mix tussen de smalle kloof tussen wel of niet geloven in god en religie, de vloek en filosofische opvattingen waar de hoofdpersonen voortdurend door heen en weer worden geslingerd, lopen dwars door de oplopende spanning tussen de twee vrouwen. Hierdoor ontstaat er een extra dimensie in de toch al bijzonder spannende verhaallijn. De telkens verrassende en kenmerkende schrijfstijl van Clemens van Brunschot zorgt niet alleen voor levendige en herkenbare personages, maar weet ook door de invloed van de religieuze elementen een psychologische dimensie te creëren die meer biedt dan alleen maar een spannend verhaal. Een vloek uit Kyrgyzstan, maar een zegen om te lezen."
"0","Bloedlink is het eerste boek van het schrijversduo en echtpaar Marianne en Theo Hoogstraaten, welke ik lees. Julia en Vicky reizen als backpackers rond in Italië en lijken plotseling compleet van de aardbodem verdwenen. Julia`s zus Emilia reist naar Italië om naar haar zus op zoek te gaan. Er ook een tweede verhaallijn met Madeleine, zich afspelend in het jaar 1206. Zij wordt beschuldigd van hekserij. Wat hebben beide verhaallijnen met elkaar te maken is de vraag?  Het boek start met een cryptische proloog over een persoon, wie onderdeel uitmaakt van een geheim genootschap en bevestigt dat de missie om het meisje te pakken te krijgen is geslaagd. Als lezer heb je nu dus meer informatie naar Emilia. Vervolgens maak je kennis met Madeleine in het jaar 1206. De hoofstukken zich afspelend in 1206 zijn aanmerkelijk langer en vaker voorkomend als de zoektocht in het heden. Het gebeurtenissen in verleden dienen ter ondersteuning van het heden, maar de balans naar het verleden slaat veel te ver door en haalt de vaart uit het verhaal.  In het verhaal in het heden passeren een flink aantal cliches over Italië en Italianen de revue. Corruptie ten top, eigenlijk kan je met het betalen van smeergeld alleen maar de zoektocht naar Julia nieuw leven in blazen. Gelukkig blijkt later in het verhaal, dat dit maar ten dele waar is. En dan de Italiaanse mannen...  Is de link tussen het verleden en heden in Bloedlink ongeloofwaardig? Nee, dat zeker niet. Dan Brown maakt gebruik van dezelfde soort links en dat is dan ook niet het probleem van dit boek. Als het boek zich meer in het heden had afgespeeld en de geschiedenis van Madeleine bondiger was beschreven, dan was het in mijn ogen een beter boek geweest."
"1","Na ""de onschuldige magiër"" een waardig vervolg! Ook dit boek is smullen!"
"0","Een afknapper. Te veel personages. Ik kon er kop noch staart aan krijgen. Ook niet na twee tot drie keer herlezen. Zal wel aan mij liggen. Hoewel ik lees veel en alle genres. Maar dit boek is werkelijk een duizendkoppige draak. Er zijn voortdurend nieuwe personages aan het woord en voordat je weet wie er nu weer spreekt, ben je de draad van het verhaal kwijt. Ontgoochelend zondermeer."
"1","Een zeer indrukwekkende roman over de naoorlogse jaren in Duitsland. Hamburg is een stad in puin en tussen dat puin wordt van alles gevonden wat weer verhandeld kan worden. Zo kan men gevonden spullen weer ruilen voor sigaretten die weer voor eten ingewisseld konden worden. Je moet dan natuurlijk wel weten wie je vertrouwen kunt. Maar wat doe je, als je daar een kind van een jaar of drie ziet zitten, die niet praat en helemaal alleen is?  Deze roman is gebaseerd op de nooit opgeloste Trümmermörder in Hamburg van 1947. (puinmoorden)  Prachtig verwoord en leest makkelijk, ik kon me een goede voorstelling maken, hoe het er in die tijd aan toe ging. Er was niets en alles moest weer opgebouwd worden. Voedsel tekorten, koude winters met weinig tot geen brandhout of andere verwarming. Een moeilijke en zware periode voor een moeder die drie monden te voeden heeft. Maar ook voor een gezin die in rijkdom leeft en alles af moet staan.  Dit is het zevende boek van Mechtild Borrmann, maar de eerste die vertaald is in het Nederlands. Hopelijk volgen er meer."
"0","Dit is mijn eerste kennismaking met de boeken van Luc Deflo. Teleurstellend, chaotisch."
"1","Wat een heerlijk boek. Had nooit eerder van deze schrijver gehoord, zelfs. Zag dit boek in goedkope kennismakingspocket bij Bruna liggen en de achterkant sprak me aan, dus gekocht. Geen tel spijt van. Je wordt meteen het verhaal ingezogen. Veel plotwendingen, je wordt regelmatig op het verkeerde been gezet. Het verbaasde me niets dat er plannen zijn om het te verfilmen. Zijn andere 2 boeken spreken me -qua korte inhoud - niet zo aan. Maar wie weet. Dit is in ieder geval een dikke aanrader!"
"0","Als hij elf jaar oud is komen de ouders van Victor Bronckhorst bij een auto-ongeluk om het leven. Hij wordt door zijn grootouders opgevoed en vooral tussen Victor en zijn opa ontstaat een hechte band. Het geeft Victor een gevoel van trots als zijn opa hem de uitverkorene noemt die een grote taak in zijn leven te volbrengen heeft. De Spartaanse soms zelfs sadistische opvoedingsmethoden neemt Victor voor lief. Zij dienen dat hogere doel.  Als volwassen man is Victor een succesvol zakenman die een enorm vermogen vergaard heeft dat hem in staat stelt datgene waartoe hij als uitverkorene is geroepen, te realiseren. De gevolgen zijn onvoorstelbaar, er vallen veel doden en een groot aantal Nederlanders besluit te vluchten. Het laat Victor koud. Met de adviezen die zijn opa hem ook na de dood nog geeft, gaat hij verder met het uitvoeren van zijn waanidee.  Karin Hazendonk (1961) is een Nederlandse schrijfster die bekendheid geniet door boeken voor de jeugd, jongvolwassenen en een aantal thrillers. In een interview met de leesclub Thrill Zone vertelt zij dat het idee voor Waanidee in 2015 ontstond toen zij bij de dierenarts de vraag voorgelegd kreeg of het verstandig zou zijn haar hond te voorzien van een identificatiechip. Dit leidde weer tot de vraag hoe zoiets zou uitpakken als de Nederlandse bevolking tot een dergelijke manier van identificeren verplicht zou worden. En zo ontstond een bijna dystopisch verhaal waarvan de grote kracht is dat het aanzet tot nadenken over ontwikkelingen die zich misschien onopgemerkt in de maatschappij voltrekken en die bijzonder ernstige gevolgen zullen hebben voor de vrijheden die essentieel zijn voor een goed functionerende democratie en de mensen die daarin leven.  Hoewel Karin Hazendonk een plezierige en toegankelijke schrijfstijl heeft duurt het even voordat je goed in het verhaal zit. Er zijn veel wisselingen in tijd en handeling waardoor er aanvankelijk een wat rommelig indruk bestaat. De belangrijkste personages zijn goed uitgewerkt, anderen blijven aan de oppervlakte. De keuze van het onderwerp is origineel en de opbouw is goed. Er is genoeg snelheid in het verhaal waardoor het plezierig leest en ook aan spanning ontbreekt het niet.  Toch zijn er over Waanidee een aantal kritische opmerkingen te maken. In de eerste plaats betreft dat de politieke besluitvorming. Daar wordt heel weinig over geschreven terwijl dat toch essentieel is voor de uitvoering van Victors plannen Je kunt je nauwelijks voorstellen dat er in de Nederlandse politiek draagvlak is voor een dergelijk ingrijpend en moreel verwerpelijk voornemen. En als dat er al zou zijn, zou het zeker kunnen rekenen op een massale afwijzing door de bevolking maar daarvan is geen sprake. De gelatenheid verandert pas aan het einde van het boek in grootschalig verzet. Verder komt in het verhaal niets voor over de wijze waarop internationaal tegen de ontwikkelingen in Nederland wordt aangekeken. Ongetwijfeld zal de invoering van een dergelijke wet op afwijzende reacties uit Europese gemeenschap en ver daarbuiten kunnen rekenen.  Het is een gemiste kans dat deze cruciale aspecten in het verhaal niet voorkomen. Ingebed in de juiste context zou Waanidee een geweldige thriller zijn geworden maar zonder dat is het eindresultaat onbevredigend en ongeloofwaardig."
"1","Ik werd vanaf het eerste hoofdstuk al nieuwsgierig, het is zo goed verteld en ik kon hem moeilijk weg leggen!  Als je eenmaal leest dan ben je zo in het verhaal en alles komt tot leven. Zeker als je er een bijpassend muziekje op de achtergrond afspeelt. Je leest hem snel uit, er staan geen moeilijke woorden in maar het is ook niet kinderachtig, dus ook voor oudere mensen is het leuk om te lezen.  echt een aanrader, ik vond het zo jammer dat ik hem uit had en dat er geen deel twee is of een beetje de zelfde soort boeken. Heb voor de rest geen andere boeken van haar gelezen maar ben blij dat ik dit boek gekocht hebt!"
"0","Leuk om te lezen maar aan de andere kant ook erg rommelig. Jan is een kleurrijk figuur en naar mijn mening had dat veel beter naar voren kunnen komen. Het is een wat ouder boek en al de Belgische namen spreken ook niet erg tot de verbeelding maar buiten dat is het erg van de hak op de tak springen. Onsamenhangend is een goed woord. Maar ik ben een beetje fan van Jan dus het was wel te lezen."
"1","Dit is het derde boek uit de trilogie Yougian van Latoya Moirae. Het vergeten rijk speelt zich af in de moderne tijd waarin mensen niets meer weten over het bestaan van de half-Harpijen. Behalve Lynn, zij weet er alles van. Tijdens een schoolreis naar de mergelgrotten komen zij en haar broer in een benarde situatie terecht als er een gang instort. Ze kruipen onder de grond verder en komen uit bij de Kristalbergen. Daar leven nog half-Harpijen, maar hun volk is gedoemd te sterven. De heerser van het rijk wil Lynn en Cain niet meer laten vertrekken, hoewel hij een hekel heeft aan mensen. Er ontstaan allerlei conflicten en gevaarlijke situaties doordat verboden boeken zijn bestudeerd met zwarte magie. Als de vreemde hanger van Lynn wordt gestolen escaleert alles en er ontstaat een vreselijke strijd die het einde betekent van de half-Harpijen op deze plaats. In dit verhaal zijn er net als in de vorige boeken weer spannende liefdesperikelen met ontluikende liefde. Jammer dat ik deze boeken nog niet kon lezen als tiener, ik had er waarschijnlijk van gesmuld. Maar nu ik ze lees als vijftiger vind ik ze nog steeds geweldig om te lezen. Een prachtig en heel erg spannend verhaal en zeker het lezen waard. Koop die trilogie. Een aanwinst voor elke boekenkast!"
"0","Het boek ""Godverdomse dagen op een godverdomse bol"" heeft in 2009 de Libris Literatuur Prijs gewonnen. Naar mijn mening verdient dit boek deze prijs niet. Dimitri Verhulst heeft een aparte schrijfstijl. Voor mij komt deze schrijfstijl grotendeels brutaal over of schreeuwend door het vele gebruik van uitroeptekens. Andere mensen kunnen dan wel weer van deze schrijfstijl houden. Het verhaal heeft als onderwerp de mens zelf, voor de rest is dit boek gewoonweg de negatieve blik die Verhulst heeft op de mens en zijn samenleving."
"1","Ik kreeg dit boek vorige maand bij Manuscripta. En zondag dacht ik: Laat ik er eens in beginnen. Zondagavond was hij uit.  Als ik de achterkant van het boek eerder gelezen had, was ik er eerder in begonnen. Ik ben eerst op het uiterlijk afgegaan. De cover vind ik niet zo bijzonder. Saai zelfs. De kleuren spreken me niet aan. Veel te flets. De inhoud is dat zeker niet. Ik heb er van genoten!  Elsa, een van de hoofdpersonen in het boek ligt in coma. Ik wilde haar af en toe wel toeschreeuwen dat ze wakker moest worden, maarja, die taak was niet aan mij. Die taak was aan Thibault. In plaats van met zijn moeder bij zijn broer op bezoek te gaan, komt hij bij Elsa op de kamer terecht en stort zijn hart bij haar uit. Ze hoort het toch niet... denkt hij. Maar Elsa blijkt alles te kunnen horen, het lukt haar alleen niet om wakker te worden.  Het enige werkende zintuig van Elsa is haar gehoor. Met haar gehoor kleurt ze haar gedachten in. Maar wat zou ze graag weer willen zien, willen voelen. Echt willen leven.  Mijn complete recensie is te vinden op leesdan.blogspot.nl"
"0","Wat ooit een aangename,vlotte en spannende reeks was is (al jaren)een lopende band creatie van heel bedenkelijk niveau. Ook nu weer,het lijkt trouwens bijna hetzelfde (non)verhaal van enkele boeken terug. En wederom een abrupte plot,gewoonweg hemeltergend. Goed nieuws is dan weer dat Aspe tijdens het verschijnen van dit boek het bericht de wereld heeft ingestuurd dat het zijn afscheid als schrijver is. Nu enkele maanden later zijn er ideeën om Van In terug te laten komen in een weliswaar andere rol. Dit uiterst vervelende nieuws is qua spanning wel een dikke 5 sterren waard. Alleen al het afwachten of Aspe daadwerkelijk terugkeert met Van In is zenuwslopend. Niet doen,Pieter..."
"1","Ook deze vond ik af en toe een beetje te gruwelijk, maar wel weer in razend tempo uitgelezen. Dus wel een vlotte schrijfstijl en nieuwsgierig-makend plot. Het begint wel te irriteren dat er nog steeds zo weinig duidelijk is over de plannen van mr Oz, het wordt wel tijd voor een ontknoping, vind ik nu aan het eind van boek 2 al. Ben dus wel bang dat dat me iets te lang uitgerekt wordt."
"0","De nieuwste thriller van Camilla Läckberg: lang naar uitgekeken, maar helaas een enorme tegenvaller. Na een paar pagina’s weet je al hoe het verhaal gaat eindigen. Het verhaal zelf is goed geschreven, maar mist spanning. Ook de hoofdpersoon is niet geloofwaardig. Al met al is het zeker geen psychologische thriller."
"1","Mede doordat dit ebooks via kobo plus te lezen was ben ik erin begonnen en kon het daarna niet meer wegleggen. Zodra ik tijd had zat ik met mijn reader op de bank. Wat een prachtig verhaal, heden en verleden twee verschillende verhalen die alles met elkaar te maken hebben.  Verleden: Twee kinderen, Dietmar en Brigitte vluchten voor de nazi naar Engeland. Heel lang blijven ze bij elkaar, totdat Dietmar de moeilijke keuze moet maken om Birgitte achter te laten voor haar bestwil. Je leest hoe het leven van Birgitte verloopt.  Heden: Dietmar (Daniël), is 70 jaar later nog steeds op zoek naar zijn vriendin Brigitte. Wat is er met haar gebeurt, leeft ze nog. Na vele zoektochten is zijn laatste hoop gevestigd op de Amerikaanse journalist Quenby Vaughn.  Quenby heeft in haar eigen leven ook al het menige meegemaakt en voelt zich aangetrokken tot dit verhaal en doet er alles aan om Brigitte te vinden. Een verhaal vol vertrouwen, verdriet en hoop. Prachtige personages."
"0","Teleurstellend hoe in de laatste pagina's, voor mij uit het niets, ineens een dader tevoorschijn wordt getoverd. Er worden nog wat losse eindjes verklaard (of niet) en dan wordt er in de allerlaatste alinea afgesloten met een goedkope, zeer voorspelbare twist... Nee, ik ben klaar met mevrouw Slaughter en Sara Linton."
"1","Een geweldig horrorverhaal dat je vastgrijpt en níet meer loslaat. Rianne Lampers heeft een vlotte schrijfstijl en een fantastisch omschrijvend vermogen dat ervoor zorgt dat je vanaf het eerste hoofdstuk in het verhaal wordt gezogen. De spanning wordt door het boek heen goed opgebouwd en vastgehouden zodat je vol verwachting verder leest. Het plot is verrassend en smaakt naar meer. Van mij had het boek nog wel wat dikker mogen zijn!"
"0","Ik moet toegeven dat ik de vertaling van La septième fonction du langage, zo niet reikhalzend, dan toch vol verwachting tegemoet zag. Een satirische sleutelroman met hoofdrollen weggelegd voor de kopstukken van de French Theory. Het klonk als te mooi om waar te zijn en dat was het dan ook. Barthes, Foucault, Derrida, Deleuze, Kristeva, Eco, Chomsky, Searle, Sollers, we vinden ze allemaal terug in de roman, maar Binet walst ze uit tot groteske karikaturen en gebruikt hun ideeen louter om lollig of bijdehand uit de hoek te komen. Foucault zit, al dan niet onder invloed van LSD in de darkroom, Eco is alleen geinteresseerd in een soort intellectuele Fight Club, Sollers verliest zijn ballen. Ik moest vooral denken aan een citaat van Eleanor Roosevelt: great minds discuss ideas, average minds discuss events, small minds discuss people.  De roman begint als Roland Barthes na een lunch met Mitterand, dan nog presidentskandidaat, wordt overreden door een bestelbus. Binet verzint vervolgens dat Barthes vermoord is, omdat hij kennis zou hebben van de zevende, performatieve functie van de taal, waarbij het uitspreken van een zin leidt tot een actie van de toehoorder (zeggen is doen). Om het manuscript van Barthes weer in goede handen te krijgen wordt de humeurige inspecteur Bayard ingeschakeld, die vergezeld door de semiologiedocent Simon Herzog, naar Bologna, de Verenigde Staten en Venetië reist. Maar omdat Binet zich klaarblijkelijk te intellectueel voelt voor het schrijven van een werkelijk spannende en meeslepende thriller (wat Umberto Eco wel goed afging met De naam van de roos), worden hun avonturen nooit meer dan een vlakke, vervelende farce. Als Binet dan ook nog eens pogingen doet de tragische realiteit van de bomaanslag op het treinstation Bologna en de moord door Althuser op zijn echtgenoten, te ‘overwoekeren’ met zijn futloze fictie, dan overschrijdt zijn kloteroman (jij zei het Laurent, niet ik) naar mijn idee de grens tussen wezenloos en smakeloos."
"1","Wat een heerlijk boek. Maria Genova heeft zowel in het Oosten als in het Westen geleefd, en dus zowel het communisme als het kapitalisme meegemaakt. In dit boek vertelt ze op een heerlijk verhalende wijze over haar ervaringen en observaties. Hoewel het strikt genomen over geschiedenis en politiek gaat, is het absoluut geen droge kost. Het leest lekker weg en het boek staat vol met grappen en moppen over zowel het oosten als het westen. Aangezien de meesten van ons alleen maar in het westen geleefd hebben, zou dit boek verplichte kost moeten zijn voor iedereen, en ik weet zeker dat iedereen dit boek met veel plezier zal lezen en er ook nog eens wat van zal leren!"
"0","De Koningin van de Spanning, zo beschrijft de sticker op het omslag auteur Mary Higgins Clark. Niet zonder reden: de 88-jarige Higgins Clark heeft al 42 titels op haar naam staan, en is een bekende sterauteur in thrillerland. Intussen heeft ze een beoogde troonopvolger aan de hand genomen, en schrijft ze samen met Alifair Burke. Toch is de stem van de Grande Dame goed te horen, en dat is niet altijd even positief.  De verdwenen bruid is een prima whodunnit, en aangenaam tijdverdrijf, laten we dat voorop stellen, maar het is ook een beetje een oubollig boek. Die indruk ontstaat al meteen in het eerste hoofdstuk, wanneer iemands kapsel wordt vergeleken met dat ‘van de djinn in I Dream of Jeannie’ – tussen 1965 en 1970 een populaire televisieserie in Amerika. Dat is niet direct een moderne vergelijking, en dat gedateerde gevoel blijft eigenlijk in de beschrijving van alle personages doorklinken. Dames die een witte damespantalon en een turquoise blouse dragen, mannen met een vlot geruit jasje, een 36-jarige die zichzelf te oud vindt voor social media…  Hoofdpersoon Laurie is producer van een televisieprogramma waarin ze cold cases uitpluist, en probeert om ‘de slachtoffers iets van afsluiting te geven’. Op een ochtend wordt ze benaderd door de moeder van Amanda Pierce, een aanstaande bruid die vijf jaar eerder aan de vooravond van haar bruiloft verdween. Moeder Sandra weet Laurie ervan te overtuigen om aandacht aan Amanda’s verdwijning te besteden in haar programma, en binnen een mum van tijd verplaatst het verhaal zich van New York naar Florida.  Volgens de regels van de klassieke whodunnit, worden alle betrokkenen namelijk bij elkaar gebracht op één locatie, in dit geval het chique hotel in Miami waar het trouwfeest zou plaatsvinden. Iedereen wil meewerken, en dus wordt het hotel bevolkt door Amanda’s bruidsmeisjes, haar ouders, broer en zus en haar toenmalige verloofde en diens vrienden. Laurie en haar team hebben het hotel helemaal laten optuigen, zodat alles er precies uit ziet zoals vijf jaar geleden voor de trouwdag. Tegen die achtergrond gaat Laurie aan de slag. Ze wil met iedereen praten, en al snel wordt duidelijk dat er meerdere mensen zijn die wat te verbergen hebben. Wie had er baat bij Amanda’s verdwijning? Voor het oog van de camera laat niemand het achterste van zijn tong zien, en Laurie wordt hoe langer hoe meer vastberaden de waarheid boven tafel te krijgen.  Hoewel het verhaal kundig is opgebouwd, blijft het ook erg aan de oppervlakte. De personages krijgen weinig diepgang, en nergens kun je echt mee in de motieven en gedachten. Higgins Clark en Burke werken met korte hoofdstukken, waardoor je vlot door blijft lezen en het tempo er goed in blijft. De schrijfstijl is soms echter wel erg eenvoudig, met veel enkelvoudige zinnen waardoor het schrijven hier en daar nogal Jip-en-Janneke aanvoelt.  Samengevat kan gesteld worden dat Higgins Clark duidelijk ervaring heeft met het genre, en dat ze weet hoe je een verhaal moet vertellen, maar de Koningin van de Spanning is toe aan een wat meer eigentijdse opvolger."
"1","Ach, een groot schrijver is Martin Bril nooit geweest. Hij schreef stukjes over wat hem bezig hield en ze zijn erg aangenaam om te lezen. Deze bundel bevat schrijfsels over muziek, sommige ontroerend mooi, andere opgeratelde biografietjes die er van mij niet in hadden gehoeven. De leukere, persoonlijke stukjes maken het echter de moeite waard om de bundel aan te schaffen."
"0","Dit boek is eenvoudig en snel te lezen. Hierdoor vlieg je door het boek heen. Ook ik heb dit boek in twee dagen uitgelezen, maar dit was niet omdat ik zo vreselijk aangetrokken werd door dit boek. Het is gewoon niet moeilijk. Eerder vind ik dit verhaal nogal vergezocht. Ik begrijp wat de auteur heeft willen bereiken in dit boek, maar ik ben niet overtuigd.  Vijf jaar geleden heeft Rachel haar beste vriend verloren bij een tragisch ongeluk. Nu heeft zij het er erg moeilijk mee omdat ze na vijf jaar afwezigheid terug moet naar haar geboorteplaats om de bruiloft bij te wonen van haar beste vriendin Sarah. Zij ziet ertegen op om de mensen van vroeger weer onder ogen te komen, omdat ze nu niet meer compleet zijn. Ook wordt Rachel al langere tijd geveld door extreme hoofdpijn maar verzaakt om een afspraak te maken bij een specialist om verder onderzocht te worden. Zij wil haar doodzieke vader niet laten weten dat ze niet gezond is om hem te sparen. Als ze op de avond na het vrijgezellendiner besluit om langs het graf van haar overleden vriend Jimmy te gaan slaat het noodlot toe. Haar hoofdpijn wordt ondragelijk en zij verliest haar bewust zijn.  Om verder geen spoilers vrij te geven zal ik niet verder op het verhaal ingaan, maar het boek heeft mij helaas teleurgesteld. Ik had al snel in de gaten hoe de vork in de steel zat. Jammer!"
"1","John R.R. Tolkien schreef de eerste versie van 'Beren en Lúthien' toen hij net naar huis was gestuurd met loopgravenkoorts. Een ziekte, verspreid door de luizen in de loopgraven, waar hij met zijn kameraden vocht in de Slag aan de Somme. Elke keer als er werd aangeklopt tijdens zijn afwezigheid stond zijn jonge bruid Edith doodsangsten uit. Het stel was smoorverliefd. Het was een sport voor ze om vanaf het balkon van een theesalon suikerklontjes in de hoge hoeden van voorbijgangers te gooien. Tijdens een boswandeling begon Edith voor John te dansen tussen de witte bloemen. Dit vormde de inspiratie voor een belangrijke scène in 'Beren en Lúthien'. In 1917 werd hun zoontje John geboren, terwijl de berichten binnenkwamen van het front. Een voor een sneuvelden alle vrienden van John, slechts één overleefde de Eerste Wereldoorlog.  'Beren en Lúthien' weerspiegelt het donkerste en het lichtste uit het leven van de twintiger Tolkien. Volgens hem vormde het de spil van latere verhalen als 'De Hobbit' en 'In de ban van de Ring'. Gedurende zijn leven bleef hij schaven aan het liefdesverhaal en schreef meerdere versies, van proza tot en met poëzie. Wie verwacht in 'Beren en Lúthien' een compleet verhaal te vinden zoals in 'De Kinderen van Húrin', komt bedrogen uit. Christopher, de jongste zoon van professor Tolkien, verzamelde wat zijn vader geschreven had en bundelde het in dit boek. Doordat er verschillende vertellingen van de legende in staan, zien we hoe het verhaal zich ontwikkeld heeft in de loop van Tolkiens leven. Het nadeel is dat hierdoor een afstand ontstaat tussen de lezer en Midden-Aarde. Die welbekende wereld wordt minder tastbaar doordat we het ontwerp erachter te zien krijgen. De illusie waar je als lezer in wilt geloven vervaagt, omdat je ziet hoe de truc tot stand komt. Ook weet je niet wat voor band je moet opbouwen met personages, waarvan je niet weet of ze nog bestaan in een nieuwere versie.  Dit boek is bedoeld voor wie niet bekend is met de legende van Beren en Lúthien en voor wie nieuwsgierig is naar de totstandkoming van Tolkiens Midden-Aarde. De verhalen worden gesierd door werk van Alan Lee, die meerdere boeken van Tolkien heeft geïllustreerd en heeft geholpen bij het ontwerp van de drie 'Lord of the Rings'-films van regisseur Peter Jackson. Zijn potloodtekeningen zijn als vanouds geweldig, omdat hij werkt vanuit het wit en dus zonder lijnen. Hij voegt schaduw toe, alsof de tekening altijd al in het papier verborgen zat. Bij de aquarellen laat Lee steekjes vallen, ze zijn meestal prachtig, maar hier en daar stijf en vlak.  Alle verhalen en fragmenten in dit boek zijn eerder verschenen in onder andere 'De Silmarillion' en 'The History of Middle-Earth' deel 3: 'The Lays of Beleriand'. Christopher Tolkien schotelt ons hier een overzichtelijk geheel voor, waarin de kunde van zijn vader goed naar voren komt. Niet elke schrijver weet de elementen uit Angelsaksische mythen te doorgronden en zelfs te verbeteren. Op rijm. In laatmiddeleeuws metrum. Het zal nooit in woorden te vatten zijn hoe liefde voelt. Hoe het is om in modderige loopgraven te vrezen voor je leven. Hoe het voelt om geliefden te verliezen, maar Tolkien zet deze contrasten op mooie wijze tegenover elkaar in een ontwikkelende wereld met mooie personages. Tevildo, de Prins der Katten, zal een grote schare fans verwerven.  Dat 'Beren en Lúthien' een grote rol speelde in zijn leven blijkt wel uit het feit dat Tolkien na het overlijden van zijn vrouw ‘Lúthien’ onder haar naam liet zetten op de grafsteen. Hij was nooit helemaal tevreden over de vertelling, waardoor het pas postuum tot een publicatie kwam. Na het overlijden van John Tolkien werd hij bij zijn vrouw begraven en werd onder zijn naam ‘Beren’ gezet.  (Deze recensie is geschreven voor de Engelstalige editie van dit boek.)"
"0","Wat had ik me verheugd op deze eerste kennismaking met de boeken van Sophie Hannah. Ze behoort tot de top van de thrillerschrijvers. Helaas, dit boek maakte mijn verwachtingen niet waar. Op zich zit het verhaal goed in elkaar, maar het is meer een verhaal over een aantal moorden en de geschiedenis waarom dit gebeurde met boordevol informatie, dan een spannende thriller. Er komen veel personen in het boek voor, vooral in het begin moet je echt blijven opletten over wie het allemaal gaat. De karakters van de hoofdpersonen worden niet echt uitgediept. Ik heb geen moment spanning ervaren en het was al vrij snel duidelijk wie de dader was. Geen boek wat lekker wegleest, maar waar je echt bij moet blijven wil je de draad van het verhaal niet kwijtraken. Jammer dat dit boek, met lekker veel paginas, niet een echte page-turner bleek, hopelijk is haar volgende boek dat wel."
"1","Jazeker !  Ik ben al een tijdje verslaafd aan thrillers ( lees : sinds mijn moeder stiekem in de bibliotheek van mijn geboortedorp de Stephen King's voor mij uitleende toen ik nog geen 16 was en dat is al meer dan 30 jaar geleden ) en ik heb ondertussen wel al beslist welke mijn favoriete auteurs zijn . Of beter : mijn favoriete personages, rechercheurs . Niemand zal voor mij ( voorlopig ) Harry Hole naar de kroon steken, maar Martin Servaz komt wel heel erg in de buurt . Waarmee ik ook wel een beetje wil zeggen dat deze sympa Franse auteur naar mijn mening zeker inspiratie heeft gehaald bij Jo Nesbö . Maar hij heeft dat goed gedaan en helemaal in eigen stijl : aanrader dus !"
"0","Het ging over een man die een verhaal vertelt aan een vrouw die zich in zijn badkamer heeft opgesloten. Hij heeft gelogen tegen haar en wil alles uit de doeken doen en begint vanalles tegen haar te vertellen. Jammer genoeg kon het boek me niet bekoren."
"1","Ik lees niet vaak nieuwe Nederlandse boeken (ik lees vooral wereldklassiekers en 'weird tales'). Waarschijnlijk vanwege mijn studie Nederlands waarbij ik de Nederlandse klassiekers vaak veel minder mooi en interessant vond dan bijvoorbeeld de Engelse en Amerikaanse, en ik ook niet zo houd van veel moderne 'hippe' boeken. Er zijn echter steeds meer (jonge) schrijvers in Nederland die het aandurven emotie, psychologie en grootse thematiek op een postmoderne, verfrissende manier terug te brengen in de Nederlandse literatuur.  Ik begon sceptisch aan 'Wolfskind', maar was al meteen weg van de meeslepende schrijfstijl: niet te sober maar ook zeker niet te 'barok'. Opvallend is ook hoe de delen over Vincent vanuit een beschrijvend perspectief is geschreven, waarbij de lezer wel de gedachtengang (en vaak frustraties) van Vincent volgt, maar deze afstandelijk en rationeel lijkt te zijn door het gebruikte hij-perspectief. Nova vertelt veel losser en spontaner vanuit een ik-perspectief.  Het verhaal speelt zich grotendeels af in Nijmegen (Heilig Land Stichting), wat natuurlijk voor een ex-student als ik, die er 11 jaar heeft gewoond en veel heeft gewandeld in HLS, een extra meerwaarde aan het boek geeft. Ook archeologie speelt een rol in het boek, wat ook symbolisch moet worden gezien (zoeken naar een onvindbare graal). Ten slotte is er nog het wolfskinderenmotief dat lijkt te staan voor het (accepteren van) een plaats buiten de standaardsamenleving; maar het is complexer dan dat - de verhaallijn over de wolf Lupa en het wolfskind Pelgrim is complex in zichzelf en vanwege de sterk symbolische betekenis binnen het gehele boek. Het geeft de lezer genoeg om over na te denken, net als de namen van de karakters trouwens. Die hebben allemaal ongetwijfeld een bijbetekenis. Nova, pelgrim, Lupa, Justus... ik laat het aan de lezer om uit te zoeken waarom ze zo heten.  Uiteindelijk gaat het boek over de geestelijke groei van een man en een meisje, die elkaar vinden op het moment dat ze het meest met zichzelf in de knoop zijn. Ze vinden steun bij elkaar waardoor ze leren hoe ze met het leven om moet gaan en het verleden een plek moeten geven. Het moeilijkst is dit voor de gefrustreerde archeoloog met zijn koppige en wantrouwende karakter. Fantasie en durven loslaten blijken uiteindelijk de gouden sleutels te zijn.  Maar zoals het hoort bij goede literatuur zit er nog veel meer in het boek dan ik hiervoor heb geschetst. Ik heb het geen 5 sterren gegeven, omdat dat is voorbehouden aan boeken die mijn leven en denken hebben veranderd of die ik blijf herlezen omdat ik het zo mooi/interessant vind. Dat komt uiteraard zelden voor. Maar 4 sterren is meer dan voldoende.  ps: het lijkt me overigens een uitstekend leesclubboek. Tip!"
"0","Het boek doet me denken aan het begin van Midsomer Murders wanneer de dorpsgenoten en de mogelijke verdachten één voor één in beeld komen. Je krijgt een kijkje in het leven van de bewoners van Pagford. Het boek heeft erg veel hoofdpersonen, die regelmatig terugkomen in het verhaal. De schrijfstijl doet me een beetje denken aan die van Maeve Binchy die haar hoofdpersonen uitgebreid beschrijft. Doordat het verhaal me niet echt kon grijpen heb ik me door het boek heen moeten worstelen. Het is leuk om te lezen, maar ik vind het fijn als ik zo nieuwsgierig word naar hoe het verhaal verder gaat dat ik het boek niet meer weg kan leggen en me verheug op de momenten dat ik weer verder kan lezen. Bij dit boek had ik dat helemaal niet. Het is een leuke schrijfstijl, maar dan meer voor korte verhalen."
"1","Dit is een ontzettend mooi boek over iets waar maar weinig over bekend is. ik kan me ook niet herinneren ooit een boek gelezen te hebben die over eerwraak gaat behalve die van (ik geloof) Heleen Vreeswijk en een paar auto-biografische boeken. Ik heb geen ervaring met eerwraak en ik heb nooit geweten dat dit soort dingen hier gewoon in Nederland afspeelt. Het verhaal er omheen is ook erg spannend, want wie heeft het jongetje Cem meegenomen? En waar is hij? Aan het eind was ik verbaasd over wat er zich precies heeft afgespeeld. Dat was heel onverwachts. Dit boek is een aanrader!"
"0","Wie ervan houdt om weg te kwijnen in ellenlang romantisch gekeuvel, moet zeker dit boek eens lezen. Ik heb mezelf overtroffen door het 18 hoofdstukken vol te houden. Maar helaas ging het alleen van kwaad naar erger."
"1","Een mooie (streek)roman die ik met plezier heb gelezen. Alice raakt zwanger van Richard, maar een toekomst samen zit er niet in. Alice's moeder wil dat ze de baby direct na de geboorte afstaat voor adoptie en dat lijkt in de eerste instantie ook de beste optie voor de 18 jarige Alice. Tot zij Emiel ontmoet, een zonderling figuur, die haar ten huwelijk vraagt...Zij stemt toe om zo haar kind te kunnen houden. Voor iemand die van dit genre boeken houdt, is dit een aanrader."
"0","Dit is het eerste boek van Nicci French dat ik dus daadwerkelijk niet boeiend genoeg vond om uit te lezen. Bij deel twee dacht ik, laat maar zitten. Dit wordt een herhaling van deel 1. Ik mis de spanning in het boek en vind de politieondervragingen ook erg nep overkomen. Erg jammer, want ik vond hun vorige boeken stuk voor stuk een plezier om te lezen. Bij dit boek echter sloeg de verveling al snel toe."
"1","Wat is dit boek mooi geschreven, de pure rauwe waarheid, een geschiedenis die nooit vergeten mag worden. Dit is een boek die mij lang bij zal blijven!"
"0","Tja. Dit boek kwam ik tegen op een facebookgroep, die Boekenfans heet. Daar was de algehele mening zo’n beetje dat er met dit boek profijt uit de situatie wordt genomen. Nu kwam ik het plots tegen bij de e-bieb. En ik dacht ik probeer het voor mezelf. Daardoor heb ik dus niet gelezen wat er op de flaptekst stond. Ook heb ik me nooit echt in de zaak verdiept.  Ik dacht dus onder het lezen dat dit werkelijk haar gedachtes waren, haar gevoelens enzovoorts, opgetekend door Kristien. Daarvoor kreeg ik het gevoel dat dit boek werd geschreven om ‘men’ beter over haar te laten denken, dat er twee zijdes zijn aan elk verhaal. En ik geef nu mijn mening op het boek, niet op de zaak, om het zo koud te noemen. Onder het lezen, ontwikkelde zich bij mij verschillenden dingen. Odette had geen fijne jeugd. Oké, maar dat is geen excuus. M. had ook geen fijne jeugd. ook geen excuus. Ze kwamen elkaar tegen. Ongelukkig samenloop. Odette is geen slimme dame, maar ook niet dom. Ze geeft om haar kinderen, wordt onderdrukt en zit vast in de sleur van onderdrukking. Zo vast dat als ze kan ontsnappen, ze het niet doet. Omdat ze nog steeds van hem houdt? Of omdat M. zo manipulatief is? Beide denk ik. Zelf als hij iets niet kan zien, doet ze nog precies wat hij wil. Alles mogelijk. Maar wat ik onmogelijke gedachte vind is dat hij uit eindelijk heeft gezegd (volgens het verhaal!) dat ze de kinderen eten moest geven en dat de op dat moment in opstand begon te komen. Dat ze begon met durven iets niet te doen, in zijn afwezigheid. Hoe kan je in die wetenschap kinderen geen eten en drinken geven? Het liefst ze vrij laten? Ook komt het regelmatig terug in het boek een andere vrouw in voor. Een vrouw die haar kinderen heeft vermoord. Ook deze zaak ken ik niet, en heb ik ook niet na gezocht. Odette snapt niet, waarom een vrouw die haar eigen vijf kinderen heeft vermoord niet net zo gehaat wordt als zijzelf.  En ook de daad van die andere moeder is verachtelijk en ronduit verdrietig. Maar ergens handelde die vrouw, door haar moedergevoelens, dat als zij er niet is niemand voor haar kinderen zorgt. Dat het dan mis gaat met hen. Misplaatste gedachtes, maar voor meer mensen herkenbaar. Zorgen om je kinderen, wat zou er of gaat er gebeuren met mijn kinderen als ik er niet meer ben? Andere zorgen die te hoog op lopen, een druppel die uiteindelijk de emmer laat overlopen. Maar bij Odette’s situatie, is het idee dat, ze van de laatste twee meisjes wist en dat ze willens en wetens niks voor hen heeft gedaan, niet eens eten en drinken gegeven! Dat maakt het nog meest verachtelijke aan de zaak. Ja, ze zorgde, volgens het verhaal goed voor haar kinderen, deed alles voor hen. Maar dat maakt het niet goed. En daarom denk ik inderdaad dat het juist is dat ze is vervolgd voor daden die ze niet heeft gedaan en dat ze daardoor de meest gehate vrouw is van België.  Het verhaal bevat vooral de verwarde gedachtes van Odette. Het is ook verward op geschreven, ergens onprettig lezen en vooral het begin heb je het gevoel van. ‘Schiet nou eens op! Wat maakt het mij nou uit hoe je tot die naam bent gekomen!’ Verder lees je haar gedachtes over de therapeut. Hoe ze wel zin heeft, maar het niet doet met haar medegevangenen, terwijl ze eerder verklaarde dat enkel te doen omdat M. het fijn vond om te zien.  Een rommelig verhaal. Het is verder in het boek zelf niet duidelijk dat het een fictief verhaal is dat waarheid berust. Want wat is nu echt fictief en wat is nu verzonnen? Hoe komt de schrijfster verder aan haar informatie? Dit boek heb ik puur uitgelezen omdat ik benieuwd was of het ergens nog dieper zou gaan en ik op het laatst het bijna uit had, dus ik het laatste dan ook maar las.  Ik ben me er van bewust dat ik eigenlijk het boek las, met een verkeerde insteek maar toch deel ik de mening van mijn mede-Boekenfans. Als dit boek niet werkelijk is verteld door M.M. opgetekend door Kristien. Dan vind ik ook dat er profijt wordt gemaakt van deze verschrikkelijke gebeurtenis."
"1","Norma's Universum. het boek gaat over Norma Miedema, een vrouw met een visie. namelijk het samen brengen van mensen en dieren in liefde en harmonie. in haar boek verteld ze over haar leven, en haar dieren. vol liefde, verdriet, wijze lessen en humor. haar verhaal is haar leven, en zelf heeft ze norma's universum opgebouwd voor de dieren. de wereld waarin we leven kan soms heel hard zijn, mensen kunnen heel hard zijn. maar de pure kracht van de liefde van dieren en de onschuld van deze dieren komt prachtig naar voren in haar boek. ik ben van norma gaan houden, het boek voelde voor mij aan als een persoonlijke brief: Van norma, voor haar mede mensen. want Norma houd niet alleen ontzettend veel van dieren, ze geeft ook enorm veel om haar mede mensen."
"0","De kaft van dit boek sprak me erg aan. Na het lezen van de korte inhoud werd mijn interesse nog meer gewekt. Het boek startte sterk en kon me onmiddellijk boeien. Echter na de eerste twee hoofdstukken ging het, wat mij betreft, alleen maar achteruit. De vermissing van Rebecca verdween naar de achtergrond en gans het dorp met de vele inwoners wordt plots gedetailleerd beschreven. Hier verloor de auteur me. Na 100 blz (4 hoofdstukken) heb ik het boek gesloten."
"1","Het meesterwerk van Geir Tangen is geen boek dat je zomaar even tussendoor kunt lezen. Ik moest echt wel mijn hoofd erbij houden en vond vooral in het begin de hoeveelheid (Scandinavische) namen erg verwarrend. Maar ik kan iedereen aanraden vooral vol te houden, eenmaal in het verhaal wilde ik het echt niet meer wegleggen namelijk. Het is spannend, je vraagt je voortdurend af wat er precies in het verleden is gebeurd en de uiteindelijke dader is zeker niet al vanaf de eerste bladzijde duidelijk. Wat mij betreft een prima debuut en ik ben dan ook heel benieuwd naar het volgende boek in deze serie om te zien hoe het de personages verder vergaat!"
"0","Er is maar één vrouw die goede thrillers kan schrijven en dat is Tess Gerritsen. En Jilliane Hoffman bewijst mijn gelijk. Net als haar collega Mo Hayder kan zij gewoon niet schrijven. Ontzettend plat, zonder diepgang, zonder sfeer, veel te veel dialogen en bijzonder clichématig. Het boek komt gewoon nooit tot leven. En altijd weer die eeuwige seriemoordenaar met zijn mysterieuze modus operandus. Je bent schrijver en je hebt geen inspiratie: Huplakee Seriemoordenaar... Een volledig gebrek aan originaliteit. Sla Hoffman maar gerust over."
"1","Rachel verliest haar beste vriend Jimmy bij een ongeluk en zelf raakt ze zwaar gewond. Ze beëindigd haar relatie met Matt en verhuist naar Londen waar ze een eenzaam leven leidt zonder haar vertrouwde vriendengroep. Als haar beste vriendin trouwt gaat Rachel voor het eerst terug naar haar vrienden en de plaats van het ongeluk. Als ze ’s avonds Jimmy’s graf bezoekt wordt ze overmand door hoofdpijn en raakt buiten bewustzijn. Als ze weer wakker wordt blijkt haar hele leven veranderd te zijn. En de grootste verandering is dat Jimmy nog leeft…  Voor op het omslag van het boek staat: Voor de lezers van Jojo Moyes 'Voor jou’. Dit boek heb ik recentelijk gelezen en ik was bij beide boeken erg ontroerd. Dus dit klopt voor mij in ieder geval wel.  Dani Atkins heeft een prettige manier van schrijven. De zinnen zijn niet te lang en er worden niet teveel bijwoorden gebruikt. Ik vind het verhaal erg origineel. Ondanks dat er elementen zijn gebruikt die je aan andere boeken doet denken heeft het verhaal me tot het laatste moment in de greep gehouden.  De karakters zijn uitgebreid en goed beschreven, wat zorgt voor een goed beeld van de verschillende karakters. Rachel is een geloofwaardig en sterk personage. Je leeft mee met haar verwarring en ongeloof. Hoe ongelukkig ze is in haar leven zonder Jimmy en hoe gelukkig ze is met hem. Het enige punt wat het verhaal minder geloofwaardig maakt is haar leeftijd. Door haar taalgebruik verwacht je meer iemand rond de 30 jaar in plaats van 23.  Tijdens het lezen word je vaak in verwarring gebracht. Je wilt zo graag weten wat er aan de hand is, maar de auteur houdt je tot het laatste moment in spanning. Op een gegeven moment moet je je er maar bij neerleggen dat je niet alles weet en je mee laten voeren door het bijzondere verhaal.  Tijdens de ontknoping vallen alle puzzelstukjes op zijn plaats. Zeker een einde die je niet ziet aankomen en je zwaar zal ontroeren. 'Versplinterd' is een bijzonder mooi boek die je nog lange tijd zal bijblijven."
"0","Ik heb me compleet laten (mis)leiden door de eerste recensies over dit boek op Crimezone! Ik kocht De kleur van jaloezie in de waan dat ik de thriller van het jaar bemachtigd had. Niets is minder waar.  Dit is een boek vol cliche's (sexy, vrouwelijke rechercheur van 32 in leren broek strijdt tegen collega's en crimineel), amateuristisch geschreven (sommige plotwendingen zijn soms niet te volgen) en het is slecht vertaald (veel fouten, woorden die niet bestaan: """"Het is verbazend dat..."" waar bijvoorbeeld verbazingwekkend had moeten staan). Het boek is niet verdeeld in hoofdstukken en de hoofdpersoon doet totaal ongeloofwaardige dingen (zo vraagt ze tijdens een persconferentie de aanwezige pers om de camera's en microfoons uit te zetten en vervolgens doet ze uitgebreid uit de doeken hoe ze haet eerste lijk heeft aangetroffen).  NIET LEZEN! Dit kan elke gemiddelde amateur veel beter doen!"
"1","Carter Blake, een ‘held’ om ons van de kwaden te redden. Een soort Jack Reacher, maar dan mysterieuzer. Voor mij een eerste kennismaking en die is heel goed bevallen. De schrijfstijl is prettig. De spanning wordt goed opgebouwd. Want hoewel alle hoofdrolspelers snel bekend zijn en er maar één afloop mogelijk is, was er toch nog een goed plot voor de reden van dit alles. Ik ben enthousiast en hoop meer over Carter Blake te weten te komen in de volgende delen. Een aanrader, voor mij een dikverdiende 4 sterren. Mason Cross heeft er een fan bij!"
"0","De nieuwe roman van Ronald Giphart, Lieve, speelt zich af tegen de achtergrond van de Nederlandse filmwereld en is daarom voor het eerst uitgereikt op het Nederlands Film Festival afgelopen september. Komen we veel te weten over die filmwereld? Nee, niet echt, maar altijd nog meer dan over de personages in het boek.  Het boek draait om een beperkt aantal personen: Noah, Liv, Bison, Casper en de leden van de filmcrew. Noah is de regisseur die zijn overleden geliefde 'Lieve Vanlieve' wil eren en laten herleven in een film. Liv is de actrice die Lieve speelt en Bison haar tegenspeler die Noah speelt. Verder is er een rol weggelegd voor Casper, de scenarioschrijver die een verhouding heeft gehad met Lieve maar niet gevraagd is voor het script van de film over haar leven.  De bekende thema’s uit het oeuvre van Giphart komen aan bod: liefde, dood en seks. De eerste helft van het boek is de aanloop naar de eerste draaidag en omdat er op die eerste dag meteen een intieme scène gepland staat, voelen we de spanning bij de hoofdpersonen Liv en Bison, die elkaar niet kennen en vooraf ook geen contact met elkaar mogen hebben. Als die scène geweest is en de spanning eraf is, is ook de spanning uit het boek weg. De roman laveert dan tussen smakeloze oppervlakkigheid en romantische liefde door. Beide worden niet geraakt, de diepgang niet gevonden.  Het is in deze roman niet duidelijk wie een rol speelt en wie niet. Wie is op welk moment echt zichzelf? De gebeurtenissen uit het verleden worden gespiegeld in het heden. Liv speelt Lieve, en lijkt in die rol maar ook daarbuiten steeds meer op haar, maar ook Lieve was een actrice die een rol speelde. Het Droste-effect in deze roman is vrij groot en dat is aardig gevonden, maar zorgt er ook voor dat de karakters nogal oppervlakkig blijven. Het zit de ontwikkeling van de personages in de weg.  We leren Liv ook niet goed kennen omdat ze een vat vol tegenstellingen is. Bison omschrijft haar als volgt: “Ik denk dat je je heel erg geeft en tegelijkertijd terughoudend bent. Dat je oprecht bent in alles wat je doet, maar ook onberekenbaar bent. Dat je jezelf laat zien en tegelijkertijd jezelf verhult. Dat je iemand het gevoel geeft de koning van de wereld te zijn maar ook de grootste loser”. Dit leidt ook bij Bison tot tegenstrijdige gevoelens: ”Bison zat in een bipolaire gemoedstoestand”, hij haat Liv en hij houdt van haar.  Liv lijkt door al die tegenstellingen overigens weer erg op Lieve die ook omschreven wordt als “brutaal en bescheiden, spannend en onschuldig, tevreden en onbegrepen, kalm en onverzadigbaar”.  Ook hier is de spiegeling dus weer zichtbaar.  Hoe onze personages zich daar zelf bij voelen? Net als in zijn vorige roman Harem doen de romanfiguren veel, maar denken ze weinig. Zelfs bij heftige beslissingen (wel of geen abortus) lezen we weinig over de innerlijke strijd die dit besluit kost.  De roman wordt afgesloten met een laatste (55e) hoofdstuk, waarin staat hoe het verder verlopen is met iedereen die een rol had in dit boek, net als dat gebeurt in films gebaseerd op een waargebeurd verhaal. Het is zeker een filmische roman, het script is al klaar.  De tegenstellingen en spiegelingen in deze roman zijn aardig bedacht en prima geschikt voor een les verhaalanalyse, maar de roman komt helaas niet veel verder."
"1","Als er een schietpartij op school is, waar jonge mensen het slachtoffer van worden, dan hakt dat er wel in. Ik werk op school met jonge mensen en sinds ik het boek uit heb, speelt mij dit vaak door het hoofd. Het zal je maar gebeuren als je dit moet meemaken.  Mijn hart ging uit naar Valerie, die het enorm voor de kiezen krijgt en zich bovendien schuldig voelt wat haar vriend Nick heeft gedaan. Het verhaal is actueel en zeer aangrijpend. Het heeft mij diep geraakt en heb het einde met tranen in de ogen gelezen.. Door het vreselijke gebeuren te verwerken en door vergeving, konden de betrokkenen het leven weer oppakken. Ik ben het er mee eens, dit is een boek wat eigenlijk verplicht leesvoer zou moeten zijn voor alle scholieren!"
"0","Ik moet bekennen dat ik alle boeken van Dan Brown heb gelezen, terwijl ik hem eigenlijk geen geweldig auteur vind. Dat verdient uitleg. Dan Brown's boeken zijn een combinatie van toeristeninformatie, Wikipedia-achtige feitjes en een Ted Talk, verpakt in een middelmatig avonturenverhaal dat in ieder boek weer een beetje op hetzelfde uitdraait. Het is echter de Ted Talk waar ik nieuwsgierig naar ben en waarom ik de boeken dus lees. In een aantal van zijn boeken plaatst hij de katholieke kerk ook nog eens in een vrij negatief licht, hetgeen mij als atheïst aardig amuseert, en gooit hij er behoorlijk wat kunst in. Ach, ik heb me er redelijk mee vermaakt.  In dit boek, Origin, dat ik dus in de originele taal heb gelezen, is het van eenzelfde laken een pak. Robert Langdon rent weer rond met een mooie vrouw aan zijn zijde. Dit keer wordt een oud leerling en vriend vermoord die net op het punt staat om tijdens een exclusieve presentatie in Bilbao's Guggenheim een wetenschappelijke ontdekking te onthullen die een antwoord op de vraag ""waar ligt onze oorsprong en waar gaan we heen als soort"" zal geven en daardoor eens en voor altijd zal afrekenen met religie. Robert Langdon en de mooie dame die directrice van het museum is en verloofde van de kroonprins van Spanje, ontvluchten het museum en gaan op zoek naar het wachtwoord dat de multimediapresentatie van de ontdekking alsnog de wereld in zal sturen, met behulp van een quantumcomputer, waarvoor ze naar Barcelona reizen.  Het verhaal is dunnetjes en weer doorspekt met de nodige toeristeninformatie en Wikipedia feitjes. De Ted Talk (waar ik het boek eigenlijk voor lees) is niet geweldig uitgewerkt en overtuigt niet en, zoals ik al eerder zei, de man schrijft niet geweldig. Hij weet geen sfeer te creeëren. Wanneer bijvoorbeeld Zafon over Barcelona schrijft, dan wordt je het verhaal ingezogen en is de sfeer tastbaar. Wanneer Dan Brown over Barcelona schrijft, krijg je toeristeninformatie. Daarnaast denkt hij waarschijnlijk dat zijn lezers of aardslui zijn of zo dom als het achterend van een varken want hij legt alles uit. Ik vraag me echt af waarom ik zijn boeken nog lees. Waarschijnlijk hoop ik toch op een interessante Ted Talk die in het boek verwerkt is. Deze keer is dat dus een ""mèh, niet echt"". Aan het eind is er nog een halfhartige poging tot een kritische blik op het gevaar van A.I (artificial intelligence) dat zonder menselijke inmenging z'n gang kan gaan maar daar wordt verder niets mee gedaan.  Ik kan dit boek absoluut niet aanraden. Voor een interessant, goed geschreven avonturenverhaal kun je beter verder zoeken."
"1","Hoewel ik met niet heel veel zin aan het Het Hout begon vanwege het sadisme en machtswellust, raakte ik toch snel geïntrigeerd in deze voor mij ongekende wereld van “seksueel geremd en machtsgeil katholicisme.” Ik ben blij dat MarcM me overtuigd heeft. # fenominaal  ""Ze gaf me een knikje. Daàg. Met mijn gezicht omlaag gluurde ik haar na. Groene jurk, gehaakt, gebreid, hoe heet het, nauw om haar gestalte. Tussen slank en mollig. De achterkant van haar benen in die kousen.""  ""Nooit eerder een tandarts bezocht zeker? vermoedde hij. Dit was juist. Nooit eerder. Eldert heeft gelukkig een gezond eetameublement, zei tante Suzan. Hè Eldert?""  ""Verstervende kloosterling had visioenen van een vrouw, haar in werkelijkheid terug te zien sloeg een vlam van blijdschap door me heen.""  ""Dag mevrouw probeerde ik uit te brengen. Het is erg met je hè, zei ze nog, tikje tegen haar kaak waar bij mij het ei zat."""
"0","Eerste deel heb ik verslonden, de familie geadopteerd, het verhaal was ingedoken en dan werd ik wakker in het tweede deel ... voor mij zakt het verhaal hier in elkaar. Ik ben nu bezig in deel 3 en hoop terug te vinden wat ik gevonden had in deel 1. De schwung is er uit."
"1","Bij het zien van de schitterende cover van De Dutch touch van Willem Meiners krijg je echt een Hollands gevoel met een vleugje Amerika. Het is een cover die heel erg goed past bij het boek, want het draait ook om Amerika en Nederland. De titel maakt nieuwsgierig. Je wilt er meer over weten. Nu zullen er mensen zijn die roepen dat het 'The Dutch touch' moet zijn en dat is normaal gesproken ook zo, maar in dit geval is het goed geschreven, al was de originele titel ook goed geweest. De subtitel verraadt al dat het een Nederlandstalig boek is. De Dutch touch van Willem Meiners laat zien hoe diep de Nederlanders zijn geworteld in Amerika, wat de Nederlanders allemaal hebben bereikt daar en wat ze daar heden ten dage nog steeds doen. Je beseft na het lezen van dit boek dat Amerika Nederlandser is dan je zo op het eerste gezicht verwacht en ook de meeste Amerikanen zullen dat niet beseffen, maar als ze goed gaan graven in hun familiegeschiedenis, dan zou het zomaar kunnen zijn dat ze Nederlandse voorouders hebben en anders kennen ze er wel genoeg die dat hebben. Beroemdheden als the Kardashians, Elvis Presley, de familie Fonda, George Clooney, de familie Bush, Clint Eastwood en nog veel meer blijken allemaal Nederlandse voorouders te hebben.  Lees verder op https://surfingann.blogspot.com/2019/05/de-dutch-touch-willem-meiners.html ."
"0","Mijn eerste boek van Hafid Bouazza laat geen overweldigende indruk achter. Het is zo'n werk waarbij je óf in de flow zit óf het idee hebt dat je buitengesloten wordt. Ik werd hier intellectueel noch qua gevoel door gestimuleerd. Voor mij is het eerder pretentieus moeilijk doen dan een aangrijpend spel met de taal. Misschien moet ik het nog eens herlezen met een andere mindset, maar bij deze eerste lezing vond ik het voornamelijk een ergerniswekkende opsomming van moeilijke woorden en idiote associaties. En dan staat het ook nog eens vol met ranzige beschrijvingen van seksuele handelingen"
"1","Er moet toch heel wat gebeuren wil ik in tranen raken van een boek. Dat is door dit boek toch wel gelukt. Je voelt de spanning als een onweersbui die op uitbarsten staat terwijl je géén idee hebt waar de bliksem zal inslaan. Het is moeilijk om nog iets toe te voegen aan de reacties van Caartje en Sonja, dus zou ik alleen maar willen zeggen: LEZEN!!!"
"0","Ik had een hoge verwachting van het boek, veel goede recensies gelezen. Zo zie je maar weer dat smaken verschillen. Het boek beschrijft kabbelend het verhaal over een vrouw die haar geheugen lijkt te verliezen. Al snel wist ik welke kant het op ging, geen verassing of een spettend plot voor mij!"
"1","Een thriller Forsyth waardig. Hij heeft natuurlijk een naam hoog te houden en slaagt daarbij met vlag en wimpel. Verhaal wordt goed opgebouwd en veel details worden prima uitgewerkt, zonder dat deze detaillering ten koste gaat van de spanning. En verrassend tot aan de laatste bladzijde! Van harte aanbevolen!"
"0","In neergaande lijn dus, de boeken van Stieg Larsson over Millennium, Lisbeth Salander en Michael Blomkvist. Het verhaal in het derde (en lijvigste) boek is wat mij betreft veel te lang uitgesponnen en met alle spionage-, contraspionage- en contra-contraspionagetoestanden wat te ver gezocht. Hoewel het geheel sterk geconcipieerd is, verliest Larsson zich te vaak in uitweidingen op uitweidingen. Vooral in de eerste 400 blz. draait hij in rondjes. Je moet al een doorgewinterde lezer zijn om zo lang op je honger te blijven. De laatste 200 blz. maken weliswaar een en ander goed en vooral het einde wordt nog spannend. Een verdienste van Larsson (en de vertaler!) is dat de in het boek gehanteerde stijl aardig weg leest en ontspannend is.  In een notendop komt het verhaal hier op neer dat Lisbeth –nadat ze in De vrouw die met vuur speelde in het hoofd geraakt werd door een kogel- dankzij een geslaagde hersenoperatie onder de levenden blijft. Lisbeth vertoeft dan een hele poos (onder arrest wegens de moordpoging op haar vader) in het ziekenhuis vanwaaruit ze – dankzij een list m.m.v. Michael Blomkvist- via het internet het nodige speurwerk doet om de gerechtspsycholoog die haar wil colloqueren te ontmaskeren. Michael doet vanuit Millennium hetzelfde en ook de politie probeert de ware toedracht te kennen. Armanskij levert terzijde de nodige logistieke spionagesteun aan Millennium. Wanneer Lisbeth zich –dankzij de steun van voorgaanden- uiteindelijk vrijgesproken ziet, reist ze naar Gibraltar waar ze m.i. echter over de rooie gaat wat betreft haar houding en taalgebruik. Zeker in de laatste dialogen tussen Lisbeth en haar advocate (en zus van Michael) wordt Lisbeth me eigenlijk te arrogant, ondankbaar en onsympathiek"
"1","Tess Gerristen heeft al wredere en spannendere thrillers geschreven dan deze!  Maar ik geef deze 5 sterren omdat het zo goed geschreven is, zich situerend in de 19 de eeuw toen het leven veel harder was dan nu. Een heel leerrijk boek. Het is moeijlijk voor te stellen dat in die tijd de lijken gepikt werden om ontleed te worden door toekomstige artsen. Ze heeft het verhaal zo goed geschreven dat je je helemaal kan inleven in de tijd van toen.  Ik ben elke keer weer verbaasd als ik een boek lees van haar.  Knap werk !!!"
"0","Veel namen, veel gebeurtenissen, veel plaatsen.. als luisterboek is dit haast niet te volgen....wel heel goed voorgelezen door een heel prettige mannenstem.  Maar ondanks dit heb ik het boek niet uitgeluisterd. Lezen moet ontspanning zijn. En nee, ik vond het ook geen thrillergehalte hebben."
"1","Je wordt meteen meegesleurd in het verhaal van eerst nog een heel jonge Metin. Het was alsof ik zelf in het gezin als toeschouwer aanwezig was. Ik voelde erg mee met de jongen. Voor een deel herbeleefde ik mijn eigen tienertijd in de jaren tachtig. In 1983 was ik zelf twaalf jaar oud. Op mijn lagere school kwamen in de loop van de jaren steeds meer buitenlandse gezinnen. Mede dankzij dit boek moest ik terugdenken aan mijn bezoek in een Turkse familie op een flat in de buurt van onze school. Het is beeldend geschreven, ik kende de songteksten, de bladen, tot en met de posters aan de muur. Een erg indrukwekkend verhaal! Zelfs op momenten dat ik niet aan het lezen was liet het verhaal me niet los. Je moet het gewoon gelezen hebben!"
"0","Ik las dit boek in de vakantie, uitgezocht omdat Forsythe vroeger een favoriete schrijver van mij was, en omdat het vakantie was heb ik het met moeit uitgelezen.  Dit boek is niets nieuws onder de zon, het uitgekauwde verhaal over de drugsmaffia en een gepensioneerde man die de strijd aanbindt. Het verhaal kun je al vanaf het begin dromen en ik vond het dan ook een zware tegenvaller, de kunst van het schrijven is hij niet verleerd, daarom krijgt hij 2 duimpjes ipv 1, maar dat neemt niet weg dat je dit boek niet hoeft te lezen, of je moet echt fan van Forsythe zijn, dat kan natuurlijk."
"1","Is er een verband tussen drie gevonden oude skeletten in de bossen van Nordmarka en de gruwelijke moord op oud verzetsman Carl Oscar Krogh ? Dat is de vraag waarmee de Oslose inspecteur Tommy Bergmann geconfronteerd wordt. Vastberaden start hij een onderzoek, maar al snel merkt hij dat dit onderzoek helemaal niet evident is en het uiterste zal vergen. Dat terwijl hij zijn eigen leven moeizaam weer op orde probeert te krijgen ...  'De doden hebben geen verhaal' is het indrukwekkend thrillerdebuut van de Noorse schrijver Gard Sveen. Dat Sveen met dit boek reeds verschillende belangrijke thrillerprijzen heeft gewonnen is niet te verwonderen. Op meesterlijke wijze vertelt hij een verhaal waarin heden en verleden elkaar afwisselen om uiteindelijk samen te komen in een verrassende ontknoping.  Niet dat Sveen het de lezer in eerste instantie makkelijk maakt. De introductie van verschillende personages en verhaallijnen vraagt een serieuze inspanning, maar daarna is de beloning des te groter. Personages worden knap tot leven gebracht en trekken de lezer als het ware in het verhaal. Een verhaal dat bol staat van leugens, bedrog, liefde en verraad. Op geen enkel moment valt het verhaal stil, spanning wordt op subtiele wijze opgedreven, de lezer keer op keer op het verkeerde been gezet. Het boek aan de kant leggen is geen optie, je moet en zal verder lezen, waarbij het verhaal met mondjesmaat zijn geheimen prijsgeeft.  Op de markt gebracht als literaire thriller heeft 'De doden hebben geen verhaal' alles in zich om ook niet thrillerlezers te kunnen bekoren. Of dit effectief zal gebeuren valt nog af te wachten, maar het is Gard Sveen in elk geval gegund."
"0","Ik ben een fan van Simone van der Vlugt, maar dit vind ik een van haar mindere boeken. Mogelijk had ik eerst dit boek moeten lezen voordat ik haar andere boeken las. Ik zeg niet dat het een slecht boek is, maar ik weet dat ze betere boeken heeft geschreven daarom viel dit boek me ietwat tegen."
"1","De verborgen geschiedenis wordt al in de proloog onthuld en daarom gaat het verhaal niet meer om het 'wat' maar om het 'waarom'. Wat zet deze groep excentrieke studenten Grieks aan tot deze daad? Het boek bestaat uit twee delen en beslaat een collegejaar. Het eerste deel draait om het opbouwen naar het waarom, het tweede deel over de nasleep. Beide delen zijn even intrigerend. De rationale manier waarop de studenten spreken over hun daad in het eerste deel gaf mij een onbehaaglijk gevoel. In het tweede deel voelde ik mee met de spanning van het onbekende en de emoties die de studenten ondergingen. Door de mooie schrijfstijl heb ik het boek niet ervaren als een dikke pil. Donna Tartt neemt ruim de tijd om haar personages te karakteriseren. De lezer wordt hierdoor net als hoofdpersoon Richard langzaamaan opgenomen in de groep. Hoewel Bunny door de groep wordt gevreesd door zijn labiliteit, is dat voor mij juist Henry omdat hij zo ondoorgrondelijk is. Heeft hij het beste met de groep voor of is hij berekenend? Het einde zag ik dan ook niet aankomen."
"0","Een wat rommelig boek met 4 mooie personages en een intrigerend begin. De 4 personages - Peter, Wolf, Wende, Vriend - blijven helaas niet boeien. Er worden veel lijntjes aan het verhaal gehaakt. Maar waar het nu eigenlijk heen gaat of heen moet gaan? Ook het eind blijft vaag. Vooral het verhaal van Peter Hemel en z'n vriend Wolf ( in Berlijn) is boeiend en lekker geschreven. Dat smaakte naar meer, maar werd ons niet gegeven."
"1","""Ik kneep mijn ogen dicht en wenste, zoals iedere avond, dat Meneer Nachtmerrie een keer over zijn zwarte hart zou strijken en mij een nachtje oversloeg."" ~ p30.  Dit boek heeft mij echt verrast! Het verhaal is zoveel meer dan ik kon vermoeden, dat ik echt dubbel genoten heb tijdens het lezen.  ""Ik kon toch niet tot mijn tachtigste verliefd blijven op iemand met wie ik geen echt leven kon leiden?"" ~ p83.  Hart van Glas is het eerste deel van de Gaia-trilogie, en verteld het verhaal van de 17-jarige Hester. Een heftig auto ongeluk op haar zevende tekent haar leven, waarin ze haar moeder en zusje heeft kunnen redden, maar haar vader verloor. Ze geeft zichzelf de schuld van het ongeluk, waar zij zelf overigens geen krasje aan overhield. Gelukkig heeft een goede vriendin, Yvet, die altijd voor haar klaar staat. Zij is ook de enige die Hesters grootste geheim weet. Wanneer ze Siem ontmoet, is het liefde op het eerste gezicht. Maar is het allemaal een droom of zit er meer achter? Wat een geweldig boek was dit! Je schiet echt door het verhaal heen, omdat je gewoon niet kan stoppen met lezen. Miranda Peters weet de spanning goed te doseren, en door elke keer maar kleine stukjes informatie te geven blijf je als lezer verlangen naar meer. Om maar te zwijgen over het verhaal zelf!!! Absoluut een bijzonder en uniek verhaal, waarin emoties zo geschreven zijn dat je met de personages meeleeft en voelt. En stiekem wil ik nu ook van de hoogste trap af springen...  ""Lichamelijk voelde ik me weer helemaal de oude, maar vanbinnen deed het nog steeds ongelooflijk veel pijn."" ~ p257.  Ik ben zo blij dat het tweede deel ook al klaar ligt om te kunnen lezen, want ik wil Siem en Hester nog niet loslaten. En dan dat einde!?! Ik moet gewoon verder lezen. MOET!"
"0","“Het eerste wat je dus moet veranderen, is dat je voortaan het woord ‘eten’ in de term ‘gezond eten’ gaat beschouwen als een werkwoord in plaats van een zelfstandig naamwoord, en het woord ‘gezond’ als een bijwoord in plaats van een bijvoeglijk naamwoord. Gezond eten is niet iets wat op je bord ligt, maar iets wat je dóét. Dat is echt een heel belangrijk verschil, als je er even over doordenkt.”  Het doel van Gerrit Jan Groothedde alias Eetschrijver is dat je gaat nadenken over eten en voedsel. Dat je niet klakkeloos overneemt wat de marketing van de grote voedselproducten (lees pakjesfabrikanten) en supermarktketens graag willen dat je koopt, kookt en vervolgens opeet.  In zijn nieuwste boek Het antidieetboek, afvallen zonder kuren of andere fratsen volgens Eeetschrijver neemt hij je mee langs zijn eigen afgelegde weg. De weg waar hij vele kilo’s verloor en de kennis die hij tijdens deze weg opdeed.  Eetschrijver heeft een eigen blog, schrijft voor verschillende tijdschriften en gebruikt Twitter om elke dag zijn gedachtes de wereld in te sturen. Hij is geen voedseldeskundige, geen wetenschapper, geen kenner. Daar is hij compleet eerlijk over. In dit boek wordt gepoogd je enthousiast te maken voor kennis. Kennis die dus wordt overgebracht via zijn eigen belevenissen. Hierdoor doet het erg denken aan Allen Carrs boek Stoppen met roken. Ook hij vertelt aan de hand van zijn eigen verhaal en op dezelfde populistische aanspreekwijze hoe je aangeleerd gedrag kunt wijzigen. Maar hé, Allen Carr heeft zo vele mensen op deze aarde de kracht gegeven om te kunnen stoppen met roken, dus wie weet wat Eetschrijver met dit boek kan bereiken.  Even over die populistische schrijfwijze. Je wordt op een directe een af en toe vrij grove manier aangesproken. Daar moet je wel zin in hebben. Een paar voorbeelden: “Je hebt gaandeweg dit boek een aardig beeld gekregen van alles wat je van allerlei kanten door de strot wordt geramd.” “ Als het Voedingscentrum brood aanbeveelt, kunnen ze je daar ook meteen Becel of een andere dieetmargarine op laten smeren. Want ook op dieetmargarine is het Voedingscentrum bijzonder dol.” “Die Vinkjes mogen van mij om teintallen redenen liever vandaag dan morgen bij het grof vuil.”  Wanneer je met dit taalgebruik geen moeite hebt of je vindt het zelfs een prettige manier om kennis tot je te nemen en je wilt geen dieetboek of stappenplan, maar wel wat leren over voedsel dan kan dit boek iets voor jou zijn. Je leert veel over zaken als het marketinggebruik van de Vinkjes en het ongezonde van kant-en-klaar maaltijden. Wanneer deze zaken nieuw voor je zijn dan is het lezen van dit boek een makkelijke en eenvoudige eerste stap in de wereld van gezonder eten.  Het boek is verdeeld in drie thema’s die elkaar afwisselen. Zo lees je in Project Eetschrijver Light het persoonlijke verhaal van Eetschrijver. In Verzwarende omstandigheden wordt de kennis aan het licht gebracht en in Aan de slag wordt duidelijk gemaakt hoe je de opgedane kennis in praktijk kunt brengen.  Dus toch stiekem een stappenplan en verschillende opsommingen waaraan je moet blijven denken. Ook al blijft Eetschrijver het hele boek zeggen: “Nee, ik ga je niet vertellen wat je moet of juist niet mag. Ik ga je wel een boel dingen uitleggen en je veel tips geven”.  Het lijkt vrij logisch dat je niet ontkomt aan “Volgende dingen die je wilt” en zelfs “En dus hoef je je in het eerste stadium van je nieuwe eetpatroon maar twee fundamentele keuzes in te prenten…” maar waarom dan zo graag tentoonspreiden dat je in dit boek niets wordt opgedragen? Alles wordt verkocht onder ‘eigen keuze’. Is dit een marketingtruc?  Het boek lijkt toch te weinig kennis over te dragen om ook dit ‘stappenplan’ te zien mislukken. Te weinig kennis waardoor je waarschijnlijk onvoldoende houvast vergaart om je hersenen nu eindelijk te leren dat een gezond eet- en leefpatroon noodzakelijk en fijn is.  De eerste stap, dat is dit boek. De eerste kennis wordt hierin opgedaan om gemotiveerd te raken voor je mogelijke nieuwe leefstijl: gezond eten. Maar wel slechts de eerste stap. Vervolg lijkt nodig."
"1","Maura Isles en Jane Rizzoli worden in dit verhaal betrokken bij een wel heel eigenaardige zaak. Het begint allemaal als Maura er getuige van is dat er een kogel wordt gevonden in een mummie. Een mummie die schijnbaar al heel lang verborgen heeft gelegen in een klein privé-museum voor oudheden. Het museum wordt al jaren gedreven door een familie van fanatieke verzamelaars en archeologen. Wie echter deze mummie heeft meegenomen uit Egypte, is niet bekend. Maar ja, een kogel in een mummie dat kan natuurlijk niet dus Maura en Jane duiken in de zaak. Het blijft echter niet bij de mummie. Er worden in korte tijd nog twee lichamen gevonden die op een wel heel speciale manier bewaard zijn gebleven. Dat er een verband bestaat tussen deze vondsten mag duidelijk zijn.  Keeping the dead is (gelukkig) weer een heel bijzondere en superspannende ‘Maura’ thriller. Persoonlijk vond ik The Vanish en The Mephisto Club iets minder, en The Bone Garden was een heel bijzonder boek maar bijzonder spannend was het niet altijd. Dat geeft niet, ook een topauteur kan niet altijd precies het soort boeken afleveren dat de lezer wil lezen… Het bijzondere van Keeping the Dead is dat alles in het begin zo onmogelijk lijkt – de manier waarop de lijken bewaard zijn gebleven, de kogel in de mummie – en dat er dan toch een keurige duidelijke verklaring voor is. Laat het maar aan Tess Gerritsen over om dat mooi neer te zetten. Ook de slechterik en zijn motieven komen duidelijk uit de verf. Niet dat je nou medelijden hoeft te hebben met figuren die dit soort dingen doen, maar Gerritsen maakt er wel échte mensen van, mensen waarover wij helaas bijna dagelijks ook in de krant lezen. Uiteraard is er in dit boek ook aandacht voor het huiselijke leven van Maura en Jane, waarbij vooral Maura het tamelijk moeilijk heeft. Toch zijn er ook tekenen dat het leven van Maura zich wellicht een andere richting uit gaat begeven. Nieuwsgierig? Ik kan het me voorstellen. Ik heb het boek in de spreekwoordelijk ruk uitgelezen maar kan nu al niet wachten op het volgende. (Door: Jannelies Smit)"
"0","Gewillig is het vervolg op de liefdesavonturen van Drew Evans en Kate Brooks, een explosief stel dat de lezer heeft leren kennen in het eerste deel, Gebonden. Terwijl het eerste deel verteld is door Drew, komt in het tweede deel Kate aan het woord. Het was leuk geweest om te kunnen constateren dat het vertellen vanuit een vrouwelijke ervaring en optiek de schrijfster beter afgaat dan het vertellen vanuit de mannelijke hoofdpersoon, maar helaas. Niets is minder waar. Ook Kate vertoont dezelfde vlakke en ongeloofwaardige karaktertrekjes en hysterische reacties op vermeende, niet eerst geverifieerde feiten als haar mannelijke partner. En dat terwijl ze beiden een veeleisende baan hebben in de wereld van de financiën. De lezer vraagt zich onwillekeurig voortdurend af hoe zij de stres van een dergelijke baan, die elke minuut van de dag vraagt om adequate en snelle beslissingen, in godsnaam aankunnen terwijl ze niet eens in staat zijn om de futiliteiten van de dagelijkse miscommunicaties in hun privéleven in het juiste daglicht te krijgen.  Het glamoureuze stel is nu twee jaar bij elkaar en de liefde en lust van beiden heeft nog niets aan kracht ingeboet. Wel komt er een belangrijke gebeurtenis op hun pad, een gebeurtenis die betrokkenheid en liefde van beiden zal eisen. Hoe lossen zij dit op? De gebruikelijke (en voor de lezer zeer eenvoudig te doorgronden) misverstanden stapelen zich in snel tempo op en zowel Drew als Kate reageren hier op de bekende wijze op: veel verdriet, veel drank, veel (wel of niet vermeende) ontrouw, zogenaamd radicale oplossingen die echter niet tot oplossingen leiden. Kate moet beslissen of Drew de juiste man is voor de rest van haar leven. Drew moet beslissen of vertrouwen in een relatie even belangrijk is als seks.  Ook in het tweede deel, net als in het eerste, blinken de personages niet uit in intelligentie, soms lijkt het gezond verstand zelfs ver te zoeken. Mogelijk is het volgende citaat te danken aan de creativiteit van de vertaler, maar toch… Kan het erger? “…daarnaast is ze ook nog eens een briljante gynaecologe en verloskundige. Jongens, even in jip-en-janneketaal: dat is een babydokter.” Please!!! Ongeveer van hetzelfde allooi zijn de volgende parels in de op de alfabet gerangschikte namen en eigenschappen die Kate in een woedeaanval aan Drew toekent: “…aarslikker…, …derrieneuker…, inteeltklojo…, …smegmavreter…”. Onnodig smakeloos, onnodig grof.  Soms heeft men na het lezen van een boek een waardevol, warm en voldaan gevoel. Het kan zijn dat men iets nieuws heeft geleerd. Het kan zijn dat men door de woorden van de schrijver/schrijfster op een nieuwe manier is gaan nadenken over oude zaken. Het kan zijn dat men de personages in zijn/haar hart heeft gesloten, met hen heeft gelachen en meegeleefd. Het kan zijn dat men een aantal prettige uren heeft doorgebracht en zich heeft geamuseerd. Het kan zijn dat men dankzij het boek in een parallelle wereld is gestapt die mooier, interessanter en rijker is dan de wereld van alledag. Het kan gebeuren dat na het lezen van een boek zich antwoorden openbaren waar vroeger slechts vragen zijn geweest. Helaas, niets ervan gebeurt als men de boeken Gebonden en Gewillig leest."
"1","warmbloedig eten,Vorig jaar februari schreef ik, nadat ik Besmet Bewijs had gelezen (Doctored Evidence) dat ik graag nog eens een boek zou lezen over Commissario Brunetti. Mijn wens werd vervuld, want Van Ditmar liet Blood from a stone bij mij bezorgen. Het boek zal overigens in april 2005 uitkomen bij De Boekerij, onder de titel Vertrouwelijke zaken.  Deze keer wordt Brunetti geconfronteerd met de moord op een Senegalees. Hij maakt deel uit van een groep illegalen, die in hun onderhoud voorzien door het verkopen van nagemaakte merktassen. Uiteraard worden die tassen voornamelijk gekocht door de vele Amerikaanse toeristen die Venetië bezoeken. Op een bitterkoude avond in april wordt een van deze vu cumpra (u kopen) doodgeschoten. Brunetti stort zich met zijn gebruikelijke voorzichtige enthousiasme op de zaak, maar krijgt al snel te horen dat hij zich er helemaal niet mee mag bemoeien. Als dan ook nog alle gegevens over het onderzoek van de computer van de onmisbare juffrouw Elettra verdwijnen en ook de papieren rapporten, zit er niets anders op voor Brunetti dan het onderzoek stiekem voortzetten. Hij roept hierbij de hulp in van de vrienden van de man, maar ook van oude vrienden en zelfs van zijn schoonvader.  Zonder er al te veel de nadruk op te leggen laat Donna Leon hier zien dat het de autoriteiten niet altijd wat kan schelen als er iets gebeurt met een illegaal. En niet alleen de autoriteiten. De gewone burger ziet ook niet altijd heil in het meewerken aan een politie-onderzoek naar deze moord. Brunetti heeft het hierdoor nog minder makkelijk dan gewoonlijk. Gelukkig weet hij zich gesteund door de smakelijke lunches en heerlijke glazen wijn die zijn vrouw hem voorzet. Uiteindelijk blijkt dus wel dat er heel wat aan de hand was met deze eenvoudige man, en het spijt Brunetti dat hij alleen achteraf iets goed kan maken.  In dit boek trof me maar weer dat het zo heerlijk is om eens te lezen over andere dan jachtige Amerikanen die altijd aan hun mobiel hangen of in de auto zitten en die, als ze al eens eten, meestal maar een salade in elkaar gooien en vaak dan ook nog zogenaamd Italiaans. Nee, dan Brunetti: van de maaltijden die hij krijgt krijgt de lezer trek! Jammer dat de recepten niet gepubliceerd worden  En als Brunetti eens haast heeft, dan heeft hij nog rustige haast  Dat wil niet zeggen dat men in Italië primitief bezig is hoor. Integendeel! De truc die juffrouw Elettra uithaalt om op een gegeven moment een computer met vertrouwelijke informatie weg te werken, is grandioos! Ik heb weer genoten. Nou jullie nog."
"0","Agnieszka is zolang ze zich kan herinneren al bang voor twee dingen: voor het kwaadaardige Woud dat een steeds groter deel van de vallei waar ze woont inneemt en voor de dag dat Sarkan, de tovenaar die hen hiertegen beschermt, haar beste vriendin Kasia op komt eisen. Elke tien jaar kiest hij een bijzonder zeventienjarig meisje dat hem moet dienen. Na hun vrijlating zijn de meisjes veranderd en willen ze niet meer in de vallei blijven. Iedereen weet dat de mooie en getalenteerde Kasia dit jaar meegenomen zal worden. Sarkan ontdekt echter dat Agnieszka een verborgen talent voor magie heeft en ziet het als zijn plicht haar mee te nemen naar zijn toren om haar op te leiden. Aanvankelijk wil Agnieszka niet leren toveren, maar als het Woud aanvalt verandert ze van gedachten.  Naomi Novik werd bekend met de ‘Temeraire’-serie. ‘Ontworteld’ is haar eerste op zichzelf staande boek. In 2016 werd het genomineerd voor de Hugo Award en won het de Nebula Award voor beste roman. ‘Ontworteld’ doet door de sprookjesachtige setting en sfeer aan een sprookje denken. Dat is niet zo gek, want het verhaal is losjes gebaseerd op een Pools sprookje dat Noviks moeder haar dochter vroeger vaak voorlas. Daarin ligt ook de verklaring voor de prachtige, exotisch aandoende en soms lastig uit elkaar te houden namen van de landen en personages. ‘Ontworteld’ wordt vaak beschreven als een sprookje voor volwassenen. Het lijkt echter eerder een middelmatig young adultboek. Het eerste hoofdstuk is indrukwekkend. Door de beschrijving van hoe Draak Sarkan – die helemaal geen draak is maar een onsterfelijke tovenaar – elke tien jaar een meisje opeist zit je meteen in het verhaal. In enkele goedgekozen zinnen roept Novik een wereld op waarin de angst voor het Woud en het dienen van Sarkan voelbaar is. Zo goed wordt het echter nergens meer. Het begin van het boek is nog best aardig. Het is vermakelijk om de onhandige Agnieszka te zien stuntelen met haar taken en om haar te zien zoeken naar een manier om met de stugge Sarkan om te gaan. Het is duidelijk dat ze zich allebei ongemakkelijk voelen en dat ze niet weten wat ze met de situatie aan moeten. De tovenaar stelt zich als een ongevoelige hork op, maar later wordt duidelijk waarom hij zich zo gedraagt, waardoor je er in ieder geval een béétje begrip voor kan opbrengen, al maakt dit het niet goed. Agnieszka, die een hekel heeft aan mooie jurken en feestjes, komt erg cliché over. Haar liefde voor de natuur past bij het verhaal en haar klunzigheid is grappig. Het is jammer dat hier later in het verhaal weinig aandacht voor is. Het grootste probleem zit bij de andere personages. De perfecte Kasia heeft weinig persoonlijkheid en haar rol in het verhaal is volslagen onduidelijk. Ze lijkt alleen maar opgevoerd te worden om het verhaal vooruit te helpen. Daarnaast krijg je totaal geen beeld van de familie van Agnieszka en Kasia. Het is vreemd dat je er pas aan het eind van het boek achter komt dat die laatste broers en zussen heeft. Pas op het moment dat ze nodig zijn lijkt Novik zich te herinneren dat zij er ook nog zijn. Doordat het tempo hoog is wordt het begin dat inhoudelijk weinig om het lijf heeft niet saai. Het verhaal lijkt echt te beginnen als het Woud een poging doet een deel van de vallei te veroveren. Al gauw blijkt echter dat er niet één doorlopend plot is. Er moeten steeds nieuwe problemen opgelost worden. Het lijkt alsof je losse verhalen leest. Je weet niet waar het verhaal heen gaat. Dit komt de spanningsopbouw niet ten goede. Om het toch nog spannend te maken heeft Novik veel hoofdstukken laten eindigen met een cliffhanger die er inderdaad voor zorgt dat je verder wil lezen. Helaas valt de spanning in het volgende hoofdstuk meteen weer weg. Een enkele keer komt Novik pas hoofdstukken later terug op eerdere gebeurtenissen terwijl je je afvraagt wat er gebeurd is. Soms krijg je zelf helemaal geen antwoord op je vragen. Dit wekt de indruk dat Novik zelf eigenlijk ook geen idee heeft. Het magisch systeem rammelt aan alle kanten. Dat magie voor iedereen anders werkt en dat twee tovenaars samen meer kunnen bereiken dan alleen is mooi bedacht. Tegelijkertijd is het allemaal onlogisch. Magie lijkt niet gebonden te zijn aan regels, de spreuken zijn lachwekkend en er wordt de indruk gewekt dat alles mogelijk is, dus het is een raadsel waarom niemand in al die tijd een manier heeft gevonden om het Woud te verslaan. Dat Agnieszka bijzonder getalenteerd blijkt te zijn en de moeilijkste dingen intuïtief voor elkaar krijgt terwijl ze niet in staat is iets te bereiken met simpele spreuken is totaal ongeloofwaardig. Het uithoudingsvermogen van de tovenaars is ook uitzonderlijk. Zelfs als ze doodop zijn weten ze nog ergens nieuwe energie vandaan te halen om van alles en nog wat te doen – ook dingen die niets te maken hebben met zichzelf verdedigen. Novik heeft een bizar slecht gevoel voor timing. Natuurlijk is er ook nog sprake van een romance – als je één zoenscène en één seksscène die uit de lucht komen vallen zo kunt noemen. Deze verhaallijn past echter niet bij het boek en weet door het totale gebrek aan chemie tussen de personages totaal niet te overtuigen. Niet alles is teleurstellend. Goed en kwaad is prachtig genuanceerd en het glimpje inzicht dat je krijgt in enkele relaties is erg interessant. Op zich worden de acties van de tovenaars aan het hof en de leden van de koninklijke familie ook goed verantwoord. Toch is moeilijk te geloven dat ze hun beoordelingsvermogen volledig laten vertroebelen door hun verlangen naar bewondering en macht. Het Woud is een geduchte tegenstander die niet zomaar te verslaan is. Novik spaart haar personages niet; de doden vallen bij bosjes. Dat maakt het echter des te toevalliger dat enkele gewoon niet dood lijken te kunnen. Hoewel een magisch bos zelf niet erg origineel is, is wat het eigenlijk blijkt te zijn dat zeker wel. Deze onthulling maakt het boek nog enigszins de moeite waard. Het afgeraffelde einde dat weinig diepte heeft valt echter weer tegen. Al met al voelt ‘Ontworteld’ als een achtbaanritje waarbij je steeds geen idee hebt wat je na elke bocht te wachten staat, dat af en toe dreigt te ontsporen en waar je uiteindelijk behoorlijk gedesillusioneerd van terugkeert.  (2½ ster)"
"1","Mischling vertelt het verhaal van de tweelingzusjes Stacha en Perle. Tegen het einde van de tweede wereldoorlog komen ze in Auschwitz terecht, samen met hun moeder en grootvader. Direct bij aankomst worden ze van hun familie gescheiden. Omdat ze een tweeling zijn, blond haar en bruine ogen hebben (= Mischling) wekken ze de interesse van Josef Mengele. Het boek vertelt over de gruweldaden die plaatsvinden in dit concentratiekamp, en dan meer specifiek de experimenten die werden uitgevoerd door dokter Mengele. Hoewel het gaat om echte gruwel, wordt dit in het boek ingetogen verteld. Je krijgt alles immers te zien door de ogen van de twee zusjes. De ene keer is Stacha aan het woord, de andere keer Perle. Hoewel ze qua uiterlijk zeer sterk op elkaar lijken, merk je al snel dat ze wat betreft karakter wel van elkaar verschillen. Gelijklopend is dat ze beide hun best doen om de ander (op hun eigen manier) te beschermen. Naast Stacha en Perle, maak je kennis met andere kinderen in het kamp en met een aantal volwassenen die hun, zo goed en zo kwaad mogelijk, proberen te beschermen. Daarnaast zijn er natuurlijk ook de bewakers, waar weinig goeds in terug te vinden is. De beide meisjes doorstaan hun eigen kwellingen. Op zeker moment worden ze van elkaar gescheiden en weten ze niet of de ander nog in leven is. Het laatste deel van het boek focust op de gebeurtenissen na de bevrijding van het kamp. Hoewel het einde van de oorlog in zicht is, betekent dit niet dat het leven nu dadelijk makkelijker wordt. Dit boek is een echte aanrader. Je komt voor een deel te weten aan welke gruwel de proefkonijnen van Mengele werden bloot gesteld en wat dit voor effect had op hun geestesgesteldheid. Maar dit alles wordt door de schrijfster op een zeer waardige en ingetogen manier verteld, zodat je niet afgeschrikt wordt om verder te lezen."
"0","Als je begint te lezen in dit boek, dan voel je meteen een bepaalde sfeer: mysterie. Er is verdorie wel iets heel mysterieus aan de hand hier, denk je. Maar wat dat precies is, dat blijft tot halverwege geheim. Misschien dat het een persoonlijke frustratie is, maar als iets zolang achter de hand wordt gehouden, dan verwacht ik ook iets heel goeds. Dat viel helaas een beetje tegen. Zodra het geheim achter de foto’s en het eiland onthuld werd, verloor het verhaal zijn grip op mij. Ik was blij dat ik het boek uit had zodat ik aan een volgende kon beginnen. Was het dan zo slecht? Nee, zeker niet. De schrijfstijl is beeldend, het begin is erg sterk, er zit een verrassend element in de plot. Maar toch… net niet. . Ik zal proberen uit te leggen waardoor dat komt. Ten eerste ben ik dol op goed neergezette slechteriken. Ze moeten iets menselijks hebben, een karakter, een doel. Ik heb niet zoveel met slechteriken die alleen maar monsters zijn omdat ze dat nou eenmaal zijn. Dan voel ik de dreiging niet. Er moet een mogelijkheid zijn, hoe klein ook, om tot ze door te dringen. De (hoofd)personages spraken me ten tweede niet aan. Uitzondering: Jacobs vader, die vond ik heel sympathiek. Hij gaf het verhaal echt iets extra’s. Het achtergrondverhaal van grootvader Abraham, waarmee het avontuur begint, vond ik ook leuk. Helaas krijg je verder weinig over de personages te horen, waardoor bijvoorbeeld alle ‘bijzondere kinderen’ een beetje wazig en karikatuurachtig blijven."
"1","Zowel Fenton Breece als Granville Sutter zouden zeer goed passen in een boek van Donald Ray Pollock. Een perverse volkomen gestoorde doodgraver en een nietsontziende gewetenloze sadistische moordenaar.  Lang naar uit gekeken (het duurde even voor de biep hem had), goed bevallen. Ik hou wel van dit soort met perverts, psychopaten en ander uit de krochten van de hel afkomstig tuig bevolkte boeken!  Meer: https://abubakaridevries.wordpress.com/2015/05/25/abubakari-leest-schemer-william-gay/"
"0","Ik was niet erg onder de indruk van het boek, het verhaal is erg simpel en voorspelbaar. Ik vond het erg lijken op een langer uitgewerkte doktersroman... Het boek leest wel makkelijk weg, dus mocht je even iets makkelijks willen lezen dan is dit misschien wel een boek voor jou."
"1","Dit is het eerste boek in de serie met Thomas Berg als hoofdpersoon. Voor mij is dit het derde boek wat ik lees van Jo Claes en hij is echt één van mijn favoriete schrijvers en zeker de ontdekking van het jaar. De schrijfstijl is vlot en levendig. De personages zijn goed uitgewerkt en zie je zo voor je, net als de stad Leuven. Ik ben er nog nooit geweest, maar ik weet zeker dat ik dingen ga herkennen als ik er kom. Het is zeker, alles van Jo Claes met Thomas Berg in de hoofdrol moet ik lezen! Mijn complimenten!"
"0","Dat heb ik niet gauw: een boek waar bijna niet doorheen te komen is. Halverwege vroeg ik me al af of ik nog verder zou gaan. In Marek ontbreekt het aan spanning en vraag je je af wat je nu eigenlijk aan het lezen bent. In het boek wordt aangegeven dat het afzonderlijk te lezen zou zijn. Doe het niet, je hebt er niets aan. Misschien moet je de hele serie lezen voor een betere waardering, maar ik begin er niet aan."
"1","Het boek is echt gaaf en STRES dat is het leukst"
"0","Moeite gehad om mijn aandacht erbij te houden. Bepaalde beschrijvingen ( anderhalve bladzijde betreffende een schotwond in het gezicht van een kind ) is aan mij niet besteed.Te langdradig en inderdaad een ver gezocht plot. Hoop dat hij betere boeken geschreven heeft anders begrijp ik niet dat deze autor zo veel faam heeft"
"1","Een boek van 3,5 kg. over ruiterstandbeelden. Hoe verzin je het! Tegen die achtergrond is het resultaat geweldig.Een boek boordevol niet eerder gepubliceerde feiten en anekdotes. Mooi fotowerk van de auteur. Geschiedenis en cultuur, gemixt met persoonlijke belevenissen. Een reis door meer dan 50 landen."
"0","maar ook niet meer dan dat.  Dit soort vakantiethrillers is leuk wanneer je een boek wilt lezen waar je niet al te veel bij na hoeft te denken. De term literaire thriller heb ik sowieso al mijn bedenkingen bij, maar wanneer iets literair zou zijn dan heb ik toch wel iets anders in gedachten dan een oppervlakkig boek als dit.  Dat ze populair zijn dat begrijp ik dan nog wel. Het leest gedachtenloos weg en soms is dat gewoon heerlijk ter ontspanning. Maar wat deze boeken toch hebben wat hun hoge literaire waardering rechtvaardigt, ik zie het niet."
"1","Een reis met als thema het karakter van Van Gaal, zo omschrijft Hugo Borst dit bijzondere boek. Wat wij op tv en in de media zien en horen omtrent deze karakteristieke man is niet bepaald altijd positief. Nukkig reageren, opvliegend maar ook gepassioneerd betrokken bij het voetbal. Al deze ingrediënten maken Van Gaal natuurlijk een perfect onderwerp voor het schrijven van een verhaal. Vooral ook omdat de schrijver al heel wat jaren, een soort van haat-liefdeverhouding met Louis van Gaal heeft. Vanaf de eerste stappen in het betaalde voetbal, Van Gaal was zelf ook voetballer, trekken de twee met elkaar op. Alle periodes waarin ze elkaar tegenkomen, tot aan de tijd bij Oranje waar hij bondscoach was, zijn in het verhaal opgenomen. Borst heeft gebruik gemaakt van research van beeldmateriaal om zijn verhaal te staven en te kunnen onderbouwen. De omschrijvingen zijn soms zeer tekenend, komisch ook wel. Maar niet alleen de ervaringen van Borst zelf met Van Gaal krijgen aandacht, ook anderen komen aan het woord.  “De schrijver, radio- en televisiemaker en sportjournalist schrijft in O, LOUIS in alle openheid over zijn relatie met Louis van Gaal. Waar Hugo Borst en Van Gaal eerst op vriendschappelijke voet door het leven gaan, ontstaat er later een breuk tussen de twee. In O, Louis vertelt Hugo Borst het verhaal achter de ruzie. Daarnaast gaat hij in het boek op zoek naar de persoon achter Van Gaal. Hiervoor reist hij door het land, op zoek naar experts die hem helpen de eigenzinnige, autoritaire succescoach te duiden.”  Dat vrienden ruzie kunnen maken is bekend, maar hoe Hugo Borst en Louis van Gaal dit uitvechten is ronduit hilarisch vanuit mijn perspectief. Er wordt goed beschreven hoe de twee in de afgelopen jaren al vallend en opstaan met elkaar mee zijn gelopen in de tijd. Hoe Borst Van Gaal analyseert en omschrijft als ‘klootzak’ en ‘idioot’ maar dat hij tussen de woorden door, ondanks de nog steeds niet bijgelegde ruzie, bewondering uitspreekt voor deze ‘vakman en geniale gek’. Maar wat ook verrassend was is dat anderen hun mening geven over de persoon Van Gaal. Waarom is hij zoals hij is, alsof hij soms een persoonlijkheidsstoornis heeft? Het zou me niet verbazen. Maar is het niet zo dat als iemand altijd in de publiciteit is en waarvan bekend is dat hij nét iets anders reageert dan anderen er nog eens extra op je wordt gelet? Blijf je dan 100% jezelf, altijd? Van Gaal is in ieder geval consequent.  Ik heb “O, LOUIS mogen recenseren voor VI Boeken, waarvoor dank. De cover vind ik erg typisch voor Van Gaal; de blik, de kleuren, dit hoort bij hem. Opgegroeid zijnde met voetbal, het Nederlands elftal, en het gevoel van Oranje, was Van Gaal natuurlijk ook voor mij geen onbekende, een persoonlijkheid waar je moeilijk omheen kon. Hoe sommigen om mij heen al op het puntje van hun stoel zaten, klaar voor een ‘uitbarsting’ van Van Gaal is mij zeker bijgebleven. Vandaar ook de belangstelling voor dit verhaal van Hugo Borst. Vooral omdat ik me van tv dus nog heel goed kan herinneren hoe opvliegend de coach geregeld kon reageren is het voor mij niet moeilijk bepaalde situaties uit het boek voor de geest te halen. Het aantal keren dat ik Van Gaal heb zien lachen op tv waren zelfs verrassend, op de één of andere manier verwacht je dat niet van hem. Niemand kan om het feit heen dat hij een grote stempel heeft achtergelaten op het Nederlands voetbal, niet veel die hem op dat niveau ook zo nadoen. Ik vind O, LOUIS op een gemakkelijke en lekkere manier geschreven, scherp ook, ik heb me kostelijk vermaakt. Ik denk dat als je een echte voetballiefhebber bent dat je dit boek écht gelezen moet hebben.  “Omdat Louis van Gaal geen sorry wilde zeggen zijn we nu een prachtig voetbalboek rijker. Grappig en soms zelfs ontroerend”"
"0","Wat een tegenvaller dit boek. Ik vond er helemaal niks aan en boeide mij voor geen meter. Ook een vreemde schrijfstijl, helaas niet mijn smaak!"
"1","Dreigende stilte staat al maandenlang op mijn te lezen lijstje. Nadat ik enkele uitermate positieve reviews over het boek las, kon ik niet langer wachten om te beginnen lezen. En ik kan alleen maar zeggen dat de reviews de nagel op de kop sloegen. Dreigende stilte is een ongelooflijk sterk boek dat iedereen gelezen zou moeten hebben. Het is een moeilijk boek om te verwerken. Het is een erg vlot geschreven verhaal, maar het handelt over een toch wel gevoelig onderwerp dat nog lang in je hoofd blijft hangen.  Het verhaal gaat over Gemma, een 17 jaar oud meisje, dat op reis is met haar ouders. Wanneer ze eventjes een kop koffie gaat halen in het barretje op de luchthaven loopt ze de 25 jaar oude Ty tegen het lijf. Ty is een leuke jongen, aardig om te zien en met een goed gevoel voor humor. Wanneer hij haar vraagt om samen een kop koffie te drinken, aarzelt Gemma maar heel eventjes. Ze heeft toch nog even tijd voor hun vlucht vertrekt en hij heeft wel echt hele mooie blauwe ogen. Ty mengt echter verdovende middelen in haar kopje koffie en ontvoert haar naar de outback in Australië. De woning waar hij Gemma mee naartoe neemt ligt op de meest afgelegen en doodse plek in de Australische woestijn. Tijdens hun verblijf daar leert Gemma Ty beetje bij beetje beter kennen. En ze ontdekt dat Ty deze ontvoering al jarenlang plande. Hij volgt haar al bijna haar hele leven en hij heeft hun hele toekomst voor hen gepland.  Ik kan bijna niet uitdrukken hoe intelligent dit boek geschreven is. Het klinkt misschien een beetje raar, maar Lucy Christopher weet perfect hoe ze haar lezers moet bespelen. Ze zorgt ervoor dat Gemma een makkelijk karakter is om je mee te identificeren. In het begin van het verhaal ben je samen met haar woedend en wil je niets liever dan hard vechten voor je vrijheid. En geloof me maar, Gemma vecht als een leeuwin tegen Ty. Ze is geen makkelijk slachtoffer en ze probeert verschillende keren om te ontsnappen. Gemma haat Ty en keer op keer laat ze hem dit ook merken. Maar op een bepaald moment komen er toch kleine barstjes in de muur die Gemma voor zich heeft opgetrokken. Ty begint haar meer over zichzelf te vertellen en Gemma geraakt erg in de war over haar gevoelens voor Ty. Op subtiele wijze zorgt Lucy Christopher ervoor dat je zelf een milde vorm van Stockholm syndroom ontwikkeld. Ik was net zo in de war als Gemma. Aan de ene kant wil je hem ontzettend hard haten. Wil je hem duidelijk maken dat hij verkeerd bezig is. Maar langst de andere kant behandelt hij Gemma met zoveel respect en zachtheid. Mijn verstand (en dat van Gemma) besefte maar al te goed hoe fout Ty was, maar ons hart dat zei iets anders….  Het verhaal is geschreven als een lange brief van Gemma aan Ty. Zij vertelt hem haar verhaal vanaf het moment dat ze in zijn ogen keek tot helemaal op het einde. En wat een schitterend einde! Op het einde van het boek bespreekt Gemma twee mogelijke keuzes. Welke keuze ze uiteindelijk neemt wordt opengelaten. Maar mijn hart lag in duizend stukjes. Welke keuze Gemma ook gemaakt zou hebben, ik kon ze allebei verstaan."
"0","George en Charlie werken beiden in een foto-ontwikkelzaak. Zonder dat ze het van elkaar weten zijn ze ook nog eens spion en werken ze voor hetzelfde spionagebedrijf. Dat ze in dezelfde foto-ontwikkelzaak werken blijkt een foutje van het spionagebedrijf te zijn dat nog nooit door iemand is opgemerkt. Op een dag komen ze in een situatie terecht die ervoor zorgt dat ze elkaar moeten opbiechten dat ze spion zijn. En laat ze ieder juist op dat moment een opdracht van hogerhand krijgen om de ander te vermoorden! Het deed me erg aan de film Mr. & Mrs. Smith denken. Ik weet niet wat de auteur met dit boek wil. Het is niet serieus genoeg om te spreken van een spannende spionageroman, maar tegelijkertijd is het niet leuk genoeg om het over een geslaagde parodie op het genre te hebben. De auteur probeert het boek onderhoudend te maken door plotwendingen die je al ver van te voren ziet aankomen. De motieven van de personages om hun handelen te verklaren zijn niet overtuigend en het aantal toevalligheden is te groot. Al met al te weinig voor twee sterren, vandaar de ene ster."
"1","Ik maakte voor het eerst kennis met James Patterson, de meest succesvolle thrillerauteur ter wereld. ‘Het dertiende ongeluk’ heeft mij niet teleurgesteld, het smaakt naar meer, gelukkig kan ik nog even vooruit. Naast zijn bekendste reeksen Alex Cross en Women's Murder Club heeft hij ook veel op zichzelf staande boeken geschreven. James Patterson en Maxine Paetro vormen het schrijversduo voor dit deel van The Women’s Murder Club.   Beschrijving Detective Lindsay Boxer uit San Francisco gaat helemaal op in haar nieuwe leven als moeder.  Haar man is geweldig, en ze heeft goede vrienden met wie ze kan praten over alle onderwerpen, van seks tot moord. Dan stuurt de FBI haar een foto van een moordenaar uit haar verleden. Op de foto staat een prachtige vrouw bij een stoplicht, maar Lindsay herkent achter de verleidelijke blik een psychopaat: Mackie Morales, het meest gestoorde en gevaarlijke brein waar ze ooit mee te maken heeft gehad. En Mackie is op jacht naar de leden van de Women's Murder Club ...   Mening De Women's Murder Club bestaat uit vier vriendinnen. Brigadier bij de San Francisco politie Lindsay Boxer; strafpleiter Yuki Castellano; forensisch patholoog Claire Washburn en misdaadverslaggeefster Cindy Thomas.  Vriendinnen voor het leven die alles met elkaar delen. Als lezer ben je getuige van alle gebeurtenissen in hun leven en je maakt van alles mee met deze vrouwen. De leuke, maar ook de minder leuke dingen.   De proloog begint gelijk spannend: boem! en je zit gelijk in het verhaal.  Claire Washburn belt Lindsay Boxer. Er heeft een verkeersongeluk plaatsgevonden waarbij twee dodelijke slachtoffers zijn gevallen. Claire vraagt Lindsay om hulp, want zij twijfelt eraan of het wel een ongeluk was.    Hoewel dit het dertiende boek is in deze reeks, kun je het prima los lezen. Dit boek bevat veel spanning en een vleugje romantiek. Ondanks dat ik voor het eerst het boek las uit deze reeks waren de vele personages geen probleem, ook de wisseling van de verhaallijn was niet storend. Je wordt meegezogen in het verhaal: het is leuk, boeiend, spannend en schokkend van begin tot het eind. James Patterson heeft een prettige schrijfstijl. Lekkere korte hoofdstukken, waardoor het je het boek moeilijk kan weg leggen ('vooruit, nog eentje dan'): je blijft maar lezen. Ik ga zeker ook zijn andere boeken lezen, want dit smaakt voor mij absoluut naar meer!"
"0","Omdat ik in het begin steeds maar een aantal pagina's per keer kon lezen, kwam ik niet lekker in het verhaal. In de afgelopen twee dagen heb ik een enorme leesspurt gemaakt, waardoor het relaas van Audrey in elk geval wat meer continuïteit kreeg, maar het bleef voor mij toch erg warrig en onsamenhangend. De woordgrapjes (in het boek werden die ook wel ""woordgrappig"" genoemd) zullen in het Engels ongetwijfeld hilarisch zijn, maar in het Nederlands kwamen ze niet altijd even goed over. Wat nogal bijzonder is aan dit boek, is dat er behalve punten en komma's geen interpunctie is, maar op de één of andere manier hoort dat ook wel bij dit boek."
"1","Sara en Liv , geschreven door Suzan Hilhorst, is een autobiografisch boek over het verlies van haar twee kinderen, twee meisjes.  De schrijfster is getrouwd met Jens en samen hebben ze een zoontje, Nils. Een paar jaar later dient zich , tot hun grote vreugde, een meisje aan, Sara. Na haar geboorte ziet het ernaar uit dat Sara een blakend gezonde baby is, maar dan dient het noodlot zich aan, Sara wordt ziek, krijgt meerdere hartstilstanden, waarvan ze gered wordt door ambulance en ziekenhuis personeel, die vechten voor haar leven. Sara wordt vervoerd naar het Sophia Kinderziekenhuis in Rotterdam. Na onderzoek blijkt Sara een zeldzame hartaandoening te hebben. De wereld van Suzan en haar man Jens stort op dat moment in. Sara redt het niet en overlijdt. Suzan en haar man zijn diep verdrietig.  Dan dient zich, vrij onverwacht, een nieuwe zwangerschap aan. Het blijkt weer een meisje te zijn. Volgens de artsen is er van erfelijkheid geen sprake is de kans dat deze baby dezelfde aandoening heeft als die waaraan Sara is overleden, vrijwel nihil. Suzan en Jens vertrouwen op het oordeel van de artsen en zien de bevalling , hoewel met de nodige angst, toch ook met vertrouwen tegemoet. Na de geboorte van Liv lijkt alles in eerste instantie in orde te zijn, maar toch blijkt – tot groot verdriet van Suzan en Jens – ook Liv dezelfde ongeneeslijke aandoening te hebben. Artsen vechten voor haar leven, maar toch komt ook Liv te overlijden. Suzan en haar man moeten zien om te gaan met dit enorme verdriet, het overlijden van hun twee dochtertjes. Suzan besluit alles op papier te zetten en een boek te schrijven over haar dochters, als vorm van verwerking maar ook als een eerbetoon aan de meisjes.  Het boek is prachtig geschreven, nu eens vanuit het perspectief van Suzan en dan weer vanuit het perspectief van Sara, wat het lezen van dit schrijnende verhaal heel bijzonder maakt. Sara en Liv is een indringend portret en een prachtig eerbetoon vol van liefde aan twee zusjes."
"0","Vond de vorige boeken sterker beschreven. Voortkabbelend boek. Mistte enigszins de spanning. Hoop dat de volgende boeken weer beter zijn."
"1","Geen boek wat je moet lezen voor het slapengaan, want het gaat je geheid wakker houden. Duisternis is een heerlijke whodunnit met een anti-heldin die alleen maar 'likable' wordt dankzij de morbide hobby van 'the Kill Club'"
"0","De titel en omschrijving spraken mij meteen aan, maar het viel tegen. De schrijfster probeert heel veel te vertellen en te laten zien, maar ze maakt niet alles af. Ze kan heel nauwkeurig een detail beschrijven en laat de rest van de omgeving compleet links liggen. Ze benoemt meerdere keren een opvallendheid alsof het belangrijk is maar komt nooit met een uitleg. Ze maakt heel veel grote zaken bespreekbaar, de tweede wereld oorlog, de maffia intriges in de samenleving van Italië, zogenaamde wonderen, kunst, de Italiaanse politiek, de Italiaanse keuken het verval van het platteland enz. Te veel. Daarnaast zijn de stereotypes erg frustrerend. De personages komen elkaar 7 jaar later tegen en hebben dan ineens een grote ontwikkeling doorgemaakt. De ontknoping was goed, maar er gebeurt te veel."
"1","De onvergetelijke reis van August King August King is een boer uit North Carolina. Hij heeft al vroeg zijn vrouw verloren en al eerder hun kindje. Zijn vrouw en een buurman vonden elkaar heel leuk. Dat maakte August eenzaam. Hij heeft inkopen gedaan op de markt. Wanneer hij begint aan de lange tocht naar huis blijkt dat Annalees, een zwarte slavin is gevlucht. Als je haar vindt is de beloning een paard. August komt haar tegen maar helpt haar niet en daar heeft hij spijt van. Later helpt hij haar wel en verstopt haar ter bescherming in zijn kar. Terwijl een zwarte slavin helpen in die tijd heel gevaarlijk was. Ze bereiken na een lange reis zijn huis. Olaf, de eigenaar van Annalees blijft zoeken naar haar. Ook in het huis van August komt hij. Maar daar blijkt ze niet te zijn. August is trots op de keuze die hij gemaakt heeft. Ik vind het een knap boek, mooi beschreven! De natuur en de reis kon je haast voelen en meemaken. Wat mij treft is de beschrijving van de gedachten van August. Die namen mij helemaal mee in het verhaal."
"0","We kennen Kathy Reichs natuurlijk van haar boeken over Temperance Brennan, beter bekend als 'Bones' van de gelijknamige tv-serie. Als je al zo lang over één personage schrijft, kan een uitstapje ongetwijfeld als een bevrijding voelen. Reichs schreef Two Nights, een standalone over uitgerangeerde rechercheur.  Om maar meteen met de deur in huis te vallen: dit boek deed het hem niet voor mij. Ik had veel, veel meer verwacht. Sunday Night (ja, echt) is een eigenzinnige vrouw van wie het achtergrondverhaal veel te langzaam uitgewerkt wordt. Ze is berekend, vrij koud en haar drijfveren zijn vaak wat vaag. Giet die elementen bij elkaar en dat zorgt ervoor dat je eigenlijk helemaal niet met haar mee kunt leven. Dat is lastig als je een verhaal vanuit de ik-persoon vertelt. Tel daarbij op dat er niet bijster veel spannende momenten waren en het resultaat is dat ik merkte dat ik het boek vaak opzij legde.  Sunday is niet eens het grootste probleem. De schrijfstijl van Reichs in dit boek is nogal staccato. Ze gebruikt veel korte zinnen, lange dialogen zonder beschrijvingen of juist hele lappen beschrijvingen zonder dialoog. Vooral als Sunnie aan het nadenken is, worden haar zinnen vaak afgebroken. Het las bijna alsof ze een boodschappenlijstje voor zichzelf aan het herhalen is. Die stijl kan best werken, maar in dit geval was het te veel van het goede.  Gus trok het geheel omhoog. Hij was een welkome afwisseling en ook de actiehoofdstukken werden dynamischer met hem erbij. In z’n geheel had Two Nights iets te veel gereis en gehop van hotel naar hotel. Na een tijdje ken je dat trucje wel en draagt het niets bij aan de spanningsboog."
"1","GHB... Startend fotograaf, Sara Beekveld, wordt na een personeelsfeest wakker in het bed van haar collega Marcel Grotenbroek. Ze herinnert zich niet hoe ze daar is gekomen, maar voelt aan alles dat ze seks hebben gehad en dat dit niet vrijwillig was. Ze vermoedt dat ze is gedrogeerd en verkracht. Al snel raakt ze geobsedeerd door Marcel en zijn gedragingen. Ze is vastbesloten uit te vinden welk vuil spelletje hij speelt. Dan wordt Marcel dood in zijn douche aangetroffen.. Sara is doodsbang en wil geen aangifte doen. Hiermee maakt ze zich wel verdacht.Ze heeft van alles gezien en gedaan waardoor ze verdacht is. Femke en Frank geloven dat niet zo. Er zijn raakvlakken met een nadere zaak en stukje bij beetje wordt het duidelijk wat er gebeurd is.  Het verhaal wordt verteld vanuit de rechercheurs Frank en Femke, die op deze zaak gezet zijn in de wij-vorm en door Sara en de verdachte in de ik-vorm.In het begin was dat lastig te onderscheiden maar na een paar hoofdstukken heb je dat door. Het is een zeer spannend boek waarin de schrijfster heel erg uitgebreid en in geuren en kleuren verteld hoe het slachtoffer door de pathaloog-anatoom opengesneden wordt...Het verhaal leest als een trein en is een echte pageturner.Ik heb het in een keer uitgelezen. Zeer geslaagd debuut."
"0","De liefde voor je kinderen en de angst ze te verliezen, vormt het thema in Ik tel tot tien. Auteur Linda Green publiceerde eerder verschillende romans. Ik tel tot tien is haar eerst vertaalde werk naar het Nederlands door Yolande Ligterink. Lisa speelt met haar vierjarige dochter Ella verstoppertje in het park. Op het moment dat Lisa zich na het tellen omdraait om Ella te gaan zoeken, kan ze haar niet vinden. Lisa zoekt rustig verder tot het moment dat ze niet meer kan ontkennen dat Ella nergens te vinden is. De politie neemt de vermissing direct serieus en stelt alles in het werk om Ella te vinden. Terwijl haar familie in gekmakende onzekerheid verkeert over haar lot, blijkt er geen spoor van haar of van de dader te vinden. Linda Green kiest voor haar thriller een thema dat onderwerp is in talloze boeken en films. Dat hoeft niet hinderlijk te zijn, mits de wijze waarop er invulling aan wordt gegeven dat wel is of in ieder geval boeiend is. Juist daar slaagt Green niet in. De vermissing van Ella blijft 333 bladzijden lang een vlak verhaal, waarin de ouders (en ook de lezer) nergens opveren in de hoop dat er positieve ontwikkelingen in de opsporing zijn. De rookgordijntjes die worden opgeworpen, kunnen niet serieus worden genomen. Doordat de personages niet bijzonder worden uitgediept, is het moeilijk je in te leven in Lisa. Vader Alex wordt door de auteur, maar ook door Lisa een bijrol toebedeeld. Het is daarentegen wel duidelijk dat de dader een persoon is die er bijzondere en afwijkende denkwijzen op nahoudt, maar hoe is diegene zo geworden? Dat toelichten zou zeker een interessante bijdrage hebben geleverd. De rol van de politie speelt op de achtergrond, als lezer krijg je daar weinig van mee. Een inkijk in het politieonderzoek had het verhaal interessanter gemaakt. Vanuit de perspectieven van de moeder en de dader lezen we over de periode tussen vermissing en ontknoping. Na de vermissing van Ella, waarvan gelijk wel duidelijk is dat het om een ontvoering gaat, wordt al heel snel weggegeven wie de dader is en waar Ella is. Twee verhaallijnen die Green pas op het allerlaatste moment op een gemakkelijke en op toeval berustende manier samenbrengt, terwijl de lezer in een veel eerder stadium het verband al kan doorzien. Het gevolg is een boek dat zonder spanning voortkabbelt en waarbij de lezer zijn tijd moet uitzitten. Een kinderontvoering is bij uitstek een gebeurtenis die erom vraagt psychologisch haarfijn te worden uitgediept en rauwe emoties te beschrijven die je als lezer raken. Dit is dan ook het grootste manco in Ik tel tot tien. De auteur heeft getracht dit te doen, maar het eenvoudige taalgebruik schiet hierin te kort: 'Ik bel Alex nog eens, maar ik krijg meteen de voicemail. (…) Hij denkt nog steeds dat dit grappig is. Hij heeft geen idee dat het helemaal niet leuk meer is.' Ik tel tot tien zal best wat lezers aanspreken, doordat de ontvoering van een kind dermate tot de verbeelding spreekt dat mensen zich gemakkelijk met het lot van de ouders kunnen vereenzelvigen. Echter, het verhaal mist pit en laat schrijftechnisch veel te wensen over."
"1","Ik vond het weer een heel spannend boek, met lekker veel ongelofelijke horror. Dingen die eigelijk te gek voor woorden zijn maar wel worden geschreven. Hoe kom je toch op het idee om zo iets simpels, waar het omgaat dus, te verwerken in zulke gruwelen.... Petje af. Net als Gruwelkamer en Kraaienvoer, is ook dit een echte pageturner."
"0","Herman Brusselmans (1957) heeft een indrukwekkend oeuvre van zo’n 65 boeken op zijn naam staan, iets dat hij zelf overigens niet nalaat meermaals te vermelden in zijn roman Poppy en Eddie en Manon. Brusselmans is vooral bekend vanwege zichzelf, zijn persoon, altijd en overal, Herman Brusselmans. Zo veel boeken als hij schrijft, zo vaak is hij op tv te aanschouwen. Daarin is hij ook vooral Herman Brusselmans, je weet wat je kan verwachten als je hem als studiogast ziet of een boek van hem leest. Recht voor zijn raap uitspraken, cynisme, confronterend, met platte, schunnige teksten. Brusselmans zegt wat hij denkt.  In het boek volgen we een ik-persoon. De auteur voert naast de ik-persoon een veelheid aan personages en verhalen op, waar Poppy, Eddie en Manon (zoals de titel enigszins deed vermoeden) de meeste zendtijd krijgen. Poppy is de gewezen vrouw van de ik-persoon, die nu een strijd op leven en dood levert tegen kanker. Eddie is de hond van de ex-vrouw en de ik-persoon, die ook een ziekte onder de leden heeft. Beide personen betekenen veel voor de ik-persoon en hij mist ze wel degelijk, ook al zegt hij dat niet met zoveel woorden en is de relatie voorgoed voorbij. Dan is er nog de (fictieve) persoon, hij noemt haar voor het gemak Manon, die een verlangen in het huidige leven van de ik-persoon vertegenwoordigt waarvan hij zich afvraagt wanneer ze de door Poppy achtergelaten leegte komt invullen. De heer Brusselmans lijkt de ik-persoon te vertegenwoordigen, tevens de schrijver van deze roman.  De hoofdpersoon volgen we in een tocht langs kroegen, lezingen en andersoortige avonturen, onderwijl hij Poppy en Eddie veelvuldig mist en overal hoopt zijn Manon tegen te komen. Dit beschrijft hij in een hak-op-de-tak-schrijfstijl. Brusselmans is hier zo bedreven in dat hij niet alleen de lezer constant van verhaal naar verhaal en van onderwerp naar onderwerp slingert en daardoor deze lezer vaak in verbijstering en verbouwereerd achterlaat, maar zichzelf even vaak. Zo lijkt het althans. Het verschil ligt erin dat de auteur inmiddels gewend is aan deze manier van verhalen.  Het geheel is een ongecontroleerd spuien van woorden. Zinnen waarbij hij bij het opschrijven ervan door een enkel woord dusdanig van het initieel begonnen verhaal afgeleid wordt dat hij op basis van dat enkele woord weer een compleet ander verhaal opschrijft. Zo lukt het hem om een verhaal over Sensodyne over te laten gaan in een verhaal over de middeleeuwen, wat weer in verband wordt gebracht met kogelvissen.  Het lijkt een vorm van Gilles de la Tourette op papier. Schrijnend voorbeeld hiervan is “vertel mij de naam van Manon. Zeg mij hoe ik in brand gestoken zuurkool kan onderscheiden van boterbloemen in een mijnschacht.” Een enkele keer zo’n zin gebruiken die werkelijk als “een tang op varken slaat” (om een bekend tv criticus te citeren) zou wellicht nog grappig kunnen zijn. Het feit dat Brusselmans dit 544 pagina’s volhoudt is enkel een verspilling van papier en van kostbare tijd van de lezer.  De roman wordt op de achterflap beschreven als: “Niemand anders dan Herman Brusselmans had deze roman kunnen schrijven, en daar mogen we heel blij om zijn.” Daar mogen we inderdaad heel blij om zijn. Het boek is een martelgang, een grote brij van willekeurige woorden en zinnen die een vleugje van een relevante relatie met elkaar lijken te hebben. Het is hard werken om te selecteren wat wel op te pikken en wat het ene oor in het andere oor uit te laten transporteren. Brusselmans geeft ergens in het boek aan dat veel mensen hem niet begrijpen. Door dit boek zijn daar wel een heleboel mensen bijgekomen. Kogelvis. Iglo. Viagra."
"1","Als allereerst ik hou echt heel veel van appeltaart. Dat is ook een van mijn redenen om dit boek te lezen. Maar wie houd er nou niet van appeltaart? Als jij een appeltaarthater bent en dit leest Not cool X!! De Appeltaart van hoop Er is altijd een kruimel over... Toen ik dit boek in mijn hand had, had ik niet echt een idee waar het over ging. Er staat namelijk niks op de achterkant. Maar ik begon maar met lezen en dat heb ik met veel plezier gedaan. Ik weet niet wat ik van de cover moet denken. Het is zeer simpel, maar geeft wel iets aan. Vooral als je het boek hebt gelezen, wordt de cover duidelijker. Het simpele heeft wel iets en vooral de kleuren vind ik erg mooi. Wat ik vooral fijn vind aan de cover is dat het een hardcover is, maar dan niet zo een met een linnenkaft. Maar dit boek is gewoon lekker een hardcover met een plaatje er op geprint. Dat zijn al meteen pluspunten, want zulke boeken liggen gewoon erg lekker in de had. De Appeltaart van Hoop is misschien wel een erg kort boek. Korter dan de normale boeken die ik lees. Maar dat zegt natuurlijk niks. Want klein is fijn. En dat ze ik niet alleen omdat ik klein ben. Het boek mag dan nog geen 200 pagina's hebben. De pagina's zijn gevuld met veel liefde. Wat mij meteen opviel was de verschillende lettertype die erin voor kwamen. Even omswitchen want dat staat voor Oscar en Meg. Verwisseling van perspectief. Wat ik wel grappig vond. Meestal zetten ze het gewoon boven de titel, maar dit boek doet het via lettertype. Ik vond het wel fijn. Als dyslect zie je vaak dat de lettertypes van boeken zeer vervelend en klein zijn. Dit boek heeft twee lettertypes dus dan heb je er iets minder last van. Ik was echt heel benieuwd wat er met Oscar gebeurd was. Stukje bij stukje, beetje bij beetje kom je meer te weten. Dat zorgt ervoor dat je het boek blijft lezen tot aan het einde. Het lezen over een vriendschap dat stuk gelopen is doet mij heel erg aan mijn eigen leven denken, jammer genoeg :(. Maar gelukkig hebben we Meg die niet opgeeft om Oscar te vinden. Het personage Oscar vind ik heel wat sympathie hebben tot tegenstelling tot Paloma. Het is duidelijk dat Oscar een goede jongen heeft met veel talent. En jammer genoeg moeten mensen stom doen over zijn talent. Dit zorgt er voor dat het aannemelijker wordt. Want ook pesten gebeurd jammer genoeg nog steeds in deze wereld. De Verdeling zoals ze dat in het boek noemen. Het bestaat jammer genoeg wel. Ik heb erg kunnen genieten van De Appeltaart van Hoop. Ik vond Oscar zo'n leuk personage en kon het boek zo uitlezen. Nieuwsgierig naar wat er gebeurd is naar Oscar blijf je lezen!"
"0","me toch weer laten mee slepen door een populair boek. viel tegen was hier en daar spannend. maar had veel korter gekund. jammer. had er door alle lijstjes te hoge verwachtingen van. geeft wel stof tot nadenken wat nou als bepaalde hoofdpersonen anders hadden gehandeld. vooral op het einde met de vrijlating van.... geeft kriebels. wie weet een wat beter uitgewerkt vervolg?"
"1","Vitus is geweldig slim. Op een dag ziet hij echter iets wat zijn brein onmogelijk kan verklaren. Hij trekt op onderzoek uit en houdt zijn bevindingen nauwkeurig bij in een ponydagboek vol roze en blauwe blaadjes. (Er was geen ander, dus daar moest hij het mee doen.) Maar dan wijst zijn nichtje Livia hem op een vreselijke voorspelling aan de sterrenhemel en beseft Vitus dat zijn geordende leventje nooit meer hetzelfde zal zijn. Het verhaal van Vitus is een fantasierijk, origineel en hilarisch debuut om van te smullen. En eentje dat, net als de schuimtaartjes van Dotty, smaakt naar meer!"
"0","Het is erg moeilijk om een recensie te schrijven van een boek die je niet helemaal gelezen hebt. Ik ben echter niet van plan om elke passage van het boek alsnog te lezen.  Ik gaf mij op voor de leesclub van Pussy Album omdat ik nieuwsgierig werd naar het boek. De flaptekst en cover zorgden ervoor dat ik het boek maar al te graag wilde lezen. Natuurlijk wist ik dat het boek geen standaard, fictieve roman zou zijn, maar ik had niet verwacht dat het boek zo, tja hoe zal ik het noemen? Dat weet ik niet eens.  Het duurde even voordat ik in het boek begon, mede door zeer tegenstrijdige reacties uit de discussie en leesclubcafé. Ik zag er als een berg tegenop om in het boek te beginnen en toen ik eenmaal begonnen was, bleek mijn voorgevoel helemaal juist te zien. Ik vind het boek verschrikkelijk.  De schrijfstijl van Stella Bergsma vond ik niet perse vervelend, maar de stem van de destructieve Eva overschaduwde de poëtische schrijfstijl teveel. Ik kon helaas geen sympathie opbrengen voor de hoofdpersoon en dit heb ik wel nodig om een beetje van een boek te kunnen genieten.  De zelfdestructie en de minachting voor zichzelf zorgden ervoor dat ik een enorme hekel aan Eva kreeg en ik het liefst had ik het boek meerdere malen door de coupé van de trein gegooid. In bijna elk boek dat ik lees kan ik empathie en medeleven voor de personages opbrengen, maar zelfs dit kreeg Eva niet voor elkaar.  Nee, dit was absoluut geen boek voor mij. Erg jammer."
"1","Rot was mijn kennismaking met de psychologische thriller schrijfster, Mo Hayder. Het bleek dan ook een aangename kennismaking te zijn, aangezien Mo Hayder de gevoelige snaren van haar lezers probeert te raken. Ze probeert het verhaal zo lang mogelijk mysterieus te houden door het verhaal twee verschillende verhaallijnen te laten volgen. De zussen Zoë en Sally Benedict hebben ieder hun eigen leven en hebben nooit echt een liefdevolle relatie gekend met elkaar. Sally heeft steeds een zorgeloos leventje geleid tot er een bruusk einde komt aan haar huwelijk met Julian. Geld was nooit een kwestie, maar na de scheiding moet ze rekenen om rond te komen. Ze verdient bij door te poetsen bij David Goldrab, een louche man die al jaren niet onbekend is in de pornowereld. Bovenop komt nog eens het probleem dat Millie geld geleend heeft bij de plaatselijke drugsdealer, Jake The Peg. Wat nu? Julian weigert enige hulp te bieden. Ze staat er deze keer alleen voor. David Goldrab biedt haar een administratieve job aan die bovendoen nog goed verdient, dus ziet ze geen andere oplossing dan deze aan te nemen. Ze raak verstrikt in de geheime pornowereld van David en komt gevaarlijke zaken te weten die ze maar best niet aan de buitenwereld blootlegt. Hij maakt het haar dan ook erg duidelijk. Sallys perfecte leventje wordt omgegooid naar een complete nachtmerrie. Het verhaal wordt opgedeeld in drie delen, waarvan het tweede deel snoeiharde kanten bevat. Ze geeft steeds gedetailleerde omschrijvingen van de meest abominabele omstandigheden, zoals verkrachtingen. Mo Hayder legt de kwetsbare ziel van een vrouw bloot die er alleen voor staat. Het gevoel om nooit helemaal genoeg te zijn, om niet dat te kunnen geven wat er van je verwacht wordt. Dit maakt haar als schrijfster een verrijking voor de boekindustrie. In het eerste deel wordt vaker naar vroeger verwezen, om zo de lezer te laten kennismaken met de jeugdjaren van Zoë en Sally Benedict. Dit is het meest informatieve gedeelte, waar niet echt veel actie in voorkomt. Dit stoorde me niet echt, aangezien men hierdoor toch wel een voldoende beeld krijgt van de zorgwekkende situatie van het gezin. Het tweede deel is dan weer het gedeelte waar spanning en actie zeker niet mogen ontbreken. Hier komt de harde realiteit naar boven die zeker en vast geloofwaardig wordt aangebracht in dit boek. Er komen wel ongeloofwaardige elementen aan bod in het boek, maar dit maakt de verhaallijn alleen maar sterker. Het derde deel legt het verrassende einde bloot. Het einde heeft een grote boodschap voor de lezer. Het is soms gek dat alles in het leven zo bedrieglijk kan zijn, dat niets is wat het lijkt. Dat sommige mensen niet de mensen zijn die we denken dat ze zijn. Rot is een aanrader voor lezers die houden van de snoeiharde kanten die het leven met zich mee kan brengen. Het gaat vaak niet om de buitenkant, maar om de binnenkant. De solidariteit binnen familie, daar gaat om. Soms is het oké om verkeerde dingen te doen voor een goede reden. In Rot staat alles en iedereen in verband met elkaar. Het bevat realistische en emotionele onderdelen uit het menselijke leven die gedetailleerd omschreven worden. Mo Hayder is een vrouw die van wanten weten en van schrijven weet. Met Rot kan ze een bron van moed zijn voor sommige vrouwen die er alleen voor staan."
"0","Na 7 delen echt te hebben verslonden was dit boek echt en domper. Het verhaal komt heel traag op gang, is langdradig in het midden, het is heel ver gezocht, en het slotstuk wordt afgeraffeld. Dé confrontatie met Dean Reeve? Zo heb ik het zeker niet ervaren. Heel jammer. Ik heb dit boek met moeite uitgelezen want de langdradigheid maakte dat ik niet echt de verleiding voelde om het op te pakken en verder te lezen. Ik had er meer van verwacht. De reeks zelf ga ik wel missen, het is zeker de moeite waard om die te lezen, alleen zoals met zoveel series, door de druk van een goede afsluiter te creëren, ga je jezelf proberen te overtreffen, en dan ga je de mist in."
"1","Het boek begint meteen waar het om gaat. Martin confronteert (en chanteert) Simon met zijn geheime mails, die hij heeft gelezen omdat hij zijn mail open had laten staan. Martin wil dat Simon ervoor zorgt dat Abby, de beste vriendin van Simon, ervoor zorgt dat hij met Abby iets kan doen. Het boek gaat verder met pogingen van Martin om Abby voor zich te winnen, ruzies tussen Leah (andere beste vriendin Simon) Simon en Abby, Nick (beste vriend Simon) en gesprekken met de geheimzinnige Blue. Het hele boek door blijft Blue een geheimzinnige persoon, wie is deze jongen?  Aan het eind van het boek volgen verschillende gebeurtenissen elkaar heel snel op, wat ik jammer vind. Simon komt uit de kast doordat er iets is gebeurt waardoor hij wel moet, we komen erachter wie Blue is en er zijn ruzies die opeens ook weer opgelost zijn. Als Becky dit iets meer had verspreid over het boek was er meer ruimte voor details geweest, en had ik er waarschijnlijk meer van genoten.  De vragen die Simon zichzelf (en Blue) stelt, en de opmerkingen die hij maakt komt bij iedereen wel bekend voor, of je nou hetero, homo of bi bent. Het boek zette mij aan het denken, maar ik heb ook echt genoten van het mysterieuze van Blue en de kracht van de vriendschap tussen Leah, Abby, Simon en Nick."
"0","Het verhaal is schokkend en diep triest mijn medeleven gaat uit naar de moeder en de familie. De manier waarop het geschreven is vond ik bijna net zo schokkend. Wat een slecht in elkaar geflanst boek. Ik was echt een beetje boos dat ik daar mijn geld aan had uitgegeven. Zonde geld!!"
"1","I loved this so much, the perfect conclusion of Feyre and Rhys's story.  The story of Feyre and Rhys continues in this final installment of this trilogy. As war bears down upon them all, Feyre must decide who to trust amongst the dazzling and lethal High Lords – and hunt for allies in unexpected places.  This book was intriguing and had me totally sucked in, although it took me a while to get into the story. I was totally going to give it a 5 star review, but at the end I was a bit disappointed about a few story lines not being completed.  What about Mor, Azriel, Cassian and the sisters? And Lucien? I loved that character, but we only get to see him in half the book, before he's off on a very important mission, we don't get to hear anything about... I heard there are going to be more books set in Prythian and I'm hoping they will satisfy my need for more info on the characters besides Feyre and Rhys!"
"0","Met Faking It heb ik eens een keer een boek gelezen dat complete buiten mijn normale genres ligt. Een love story tussen twee mensen die totaal verschillend zijn. Het is het tweede boek uit een trilogie van Cora Carmack maar desondanks ook prima zelfstandig te lezen. Max is een meisje met een wilde uitstraling. Ze heeft tattoos en haar muziek en haard band is het belangrijkste in haar leven. Ze heeft stoere foutje vriendjes die bij haar ouders nooit in de smaak vallen. Als haar ouders opeens onverwacht op bezoek komen moet haar huidige vriendje maar even uit de buurt blijven en in een coffeeshop vraagt ze een onbekende om haar vriendje te spelen. Als haar ouders hem ontmoeten zijn ze meteen wildenthousiast over deze man en hij wordt uitgenodigd voor en ze nodigen hem uit voor familieaangelegenheden. Max vindt dat haar ouders verkeerde verwachtingen van haar hebben. Die willen graag dat ze studeert en meer lijkt op haar overleden zusje. Ze heeft moeite met mensen vertrouwen. Ook haar schijnvriendje Cade heeft een verleden. Hij is een tijd verliefd geweest op een vriendin maar die is nog met een ander. Als Max hem het voorstel doet haar schijnvriendje te zien zegt hij dan ook ja om haar eindelijk te kunnen vergeten. Faking It is een boek van snel leest maar de personages hebben wat mij betreft te weinig diepgang. De hoofdstukken laten afwisselend zien hoe Max en Cade denken over elkaar maar de personages maken weinig ontwikkeling door. Ze draaien erg om elkaar heen om uiteindelijk zoals in ieder liefdesverhaal toch bij elkaar te komen."
"1","Wat jammer zeg dat deze reeks alweer voorbij is,ik heb er echt van genoten en na ieder deel werd het mooier. Het is niet alleen een boek vol seks maar vooral ook met liefde en een heerlijk stukje spanning.Plus krijg je bij dit laatste deel je zin want waarom lees je door?...inderdaad...om te weten waarom Christian zo is geworden en we werden niet teleurgesteld. Ik geef toe veel herhalingen in dit boek zoals vele mensen zeggen,maar hebben we allemaal niet onze eigen tiks?en hoevaak vallen we niet in herhaling? Dat is omdat we zijn zoals we zijn met en zonder onze gebreken. Al met al is het een heerlijke zwijmel serie."
"0","Eindeloos over gedaan, omdat het in mijn beleving langdradig was en net zoals veel fantasyboeken ook hebben: veel beschrijvingen, weinig gebeurtenissen. En doordat ik er steeds een beetje tegenop zag om verder te lezen en er dus erg lang over heb gedaan, raakte ik tot overmaat van ramp de draad kwijt. Helaas, het moest gewoon niet zo zijn."
"1","Laat los mijn hand is de 1e roman van de Engelse schrijver Edward Docx die in het Nederlands is vertaald.  Louis rijdt zijn vader met een oud volkswagenbusje, waar ze vroeger vaak mee op vakantie zijn geweest, van Engeland naar Zürich. Vader is ziek, hij heeft ALS en wil op een waardige manier uit het leven stappen, voor hij te ziek en afhankelijk is geworden. Daar euthanasie in Engeland is verboden, rijden ze naar de levenseindekliniek in Zwitserland. Tijdens de reis sluiten de twee(ling) halfbroers van Louis zich aan. Ieder heeft zijn eigen mening over het besluit van vader. Langzaam komen tijdens de reis de familierelatie’s en bijbehorende frustratie’s aan het licht en de rol die vader hierin heeft gehad.  Ondanks het tragische doel van de reis wordt het verhaal nergens zwaar. De auteur geeft geen oordeel over euthanasie, maar laat de verschillende meningen van de personages naar voren komen. Kunnen ze het besluit van hun vader accepteren en staat vader zelf volledig achter zijn besluit. Daarnaast spelen vooral de familieverhoudingen een grote rol.  Het boek is op zijn tijd komisch en er staan prachtige zinnen in die het waard zijn om even te laten bezinken voor je weer verder leest.  De grote vraag aan het einde is, wie uiteindelijk wie loslaat."
"0","Met dit boek heb ik me op de bank genesteld om op een regenachtige dag lekker door te kunnen lezen. Maar dat viel vies tegen. Het boek vond ik zeer langdradig en pas tegen het einde begon het wat op gang te komen. Ik hoop dat het volgende boek van Liza Marklund weer een stuk beter is, want ze heeft zeer zeker betere boeken geschreven."
"1","New York, 2118. Vijf tieners wonen in een grote toren met duizend verdiepingen. Hoe hoger je woont, hoe meer aanzien je hebt. Drie tieners wonen in een wereld van high tech luxe en vermaak. Twee tieners wonen lager in de toren en moeten hard werken om rond te komen. Uiteindelijk worden hun levens verbonden door een fatale val van duizend hoog. Wie van de tieners is gevallen en hoe kon dat gebeuren?  ‘Duizend hoog’ start met een pakkende proloog: iemand valt van de bovenste verdieping maar wie dat is en of er opzet in het spel is… dat wordt pas later duidelijk. Het boek wisselt voortdurend van perspectief. Drie perspectieven zijn van de tieners die hoog in de toren wonen. Zij genieten van hun rijkdom maar hebben zo hun eigen problemen. Als eerste is er Avery, genetisch perfect ontworpen en ze lijkt alles te hebben. Toch is ze niet gelukkig, maar de reden waarom houdt ze angstvallig stil. Dan is er de mooie Eris Dodd-Radson die haar zorgeloze leven opeens vaarwel moet zeggen als er een lang bewaard geheim boven water komt. En als laatste is er Leda Cole, een meisje die worstelt met een drugsverslaving en verliefd wordt op een jongen met zo zijn eigen geheimen.  Twee tieners van de lagere verdiepingen vullen het vijftal aan: Watt, een slimme techgenie die iedereen weet te hacken, maar dan verstrikt raakt in een web van leugens. En Rylin, wiens nieuwe schoonmaakbaantje op een van de hoogste verdiepingen verregaande gevolgen heeft voor haar leven.  De wisselende perspectieven en de verschillende verhaallijnen houden je geboeid als lezer. Eerst moet je even wennen aan de hoeveelheid personages maar ieder personage heeft een duidelijk eigen stem en al snel vorm je favorieten (Voor mij: Avery en Rylin). Als lezer ga je mee in al het drama van de vijf tieners. Het boek is te vergelijken met ‘Pretty Little Liars’ of ‘Gossip Girl’. Liefdesverdriet, verraad, drank en drugs: alles komt in dit boek ruimschoots aan bod.  Katharine McGee heeft een vlotte schrijfstijl en weet een interessant toekomstbeeld neer te zetten vol met innovatieve technische gadgets en veranderde sociale structuren. In de nieuwe wereld van ‘Duizend hoog’ draait het vooral om geld en bezit en is er een sterk contract tussen arm en rijk.  ‘Duizend hoog’ biedt veel drama in een interessante omgeving vol met glitter en glamour. Heerlijk om te lezen en zeker op het eind is het erg spannend. Hopelijk schrijft Katharine McGee snel een volgend deel, want over het leven in de Toren wil ik graag meer lezen!"
"0","Mijn review kan je vinden op mijn blog: http://www.linda-linea-recta.nl/ziel/  Persoonlijk vind ik Ziel het minste van de drie. Van de stoere dj is slechts een schim over. Natuurlijk wil je dat het goed afloopt en dat het allemaal goed komt. Maar mij is het allemaal net een beetje te zoetjes. ..Ik vind dat Jackie van Laren met de Q-serie een leuke stel boeken geschreven heeft, die zeker het lezen waard zijn’. Een goed idee voor in de schoen, of onder de boom!"
"1","Het verhaal heeft een diepe indruk op me gemaakt. De personages kwamen echt tot leven omdat het hele gebeuren wordt beschreven vanuit het oogpunt van meerdere omstanders. Zelf had ik weleens van deze ziekte gehoord. Het is ook nog eens heel goed uitgelegd. De dilemma's zijn levensecht. Ik kon het maar moeilijk wegleggen en ik was soms tot tranen toe geroerd."
"0","De titel van dit boek trok mij erg aan: Stervensgelukkig. Wat is nou ‘Stervensgelukkig’, ben je dan heel gelukkig als in stervenskoud is heel erg koud? Of ben je gelukkig met toch een beetje een duistere kant eraan? Na het lezen van het verhaal kan ik niet anders dan tot de conclusie komen dat beide omschrijvingen wel passen.  Het boek vertelt het verhaal van Ottila McGregor, 30 jaar. Ze is een beetje een losbol, drinkt meer dan goed voor haar is en vindt het nu tijd worden om haar leven eens onder de loep te nemen. Ze besluit te stoppen met drinken, bezoekt een verslavingstherapeut en besluit de relatie met haar getrouwde baas stop te zetten. Goed bezig zou je zeggen, en dat is ook zo maar niets gaat vanzelf. Je volgt haar gedurende het jaar door dit hele proces. Dit proces wordt weergeven middels o.a. Whatsappjes, emails, bonnetjes, afstreeplijstjes, dagboekfragmenten en transcripties van de bezoeken aan de therapeut. Je leest eigenlijk een soort plakboek en dat maakt het wel een beetje onrustig om te lezen. In het begin las ik iedere dag een paar bladzijdes maar voor mij werkte het beter om grote stukken in 1 x te lezen zodat je wat meer in het ‘plakboek’ komt en daardoor de onrust en onzekerheid van Ottila ook beter kunt aanvoelen.  Ottila heeft een leuke baan en ze krijgt in het verhaal ook een leuke vriend maar toch is ze niet echt gelukkig, denkt ze. Daarnaast heeft ze een zus met psychische problemen waar ze zich zorgen over maakt maar waar ze zich misschien ook schuldig over voelt. Zelf is ze ook niet altijd helemaal vrij van psychische problemen en heeft ze daar ook wel medicatie voor gehad. Het ene moment kan ze helemaal voor iets gaan om vervolgens een half uur later te denken: misschien moet ik dit toch niet doen? Haar vader is overleden en over het contact met haar moeder lees je in de emails.  Lukt het Ottila om stervensgelukkig te worden of gaat ze toch voor een mindere variant?  Het verhaal op zich is wel aardig, voor een aantal mensen misschien ook wel heel herkenbaar want wat is nou “gelukkig”? Doordat er gekozen is het verhaal via een soort plakboek te vertellen vond ik het minder prettig om te lezen. Aan de andere kant, als het niet zo geschreven was was het een heel simpel verhaal geworden want er gebeuren niet echt spectaculaire dingen. Iets meer humor had het verhaal ook wat luchtiger gemaakt, uiteindelijk is het namelijk een beetje een triest verhaal."
"1","Het boek gaat over Reba Reace die een auto het ravijn in ziet storten en denkt dat het de auto van haar buurman is. Nadat ze door de politie als getuige verhoord is krijgt ze het vermoeden dat de politie haar verdenkt van betrokkenheid bij het ongeluk. Om haar onschuld te bewijzen gaat ze zelf op onderzoek uit. Dan ontmoet ze Brad Smith die ook heel veel interesse in het ongeluk blijkt te hebben en Reba vraagt zich af waarom.  Het verhaal speelt zich af op een prachtig toeristisch eiland. De sfeer van het eiland wordt heel goed omschreven. De karakters in het boek zijn heel herkenbaar en geloofwaardig en worden goed uitgewerkt. De indeling van het boek is in korte hoofdstukken waarbij de titel van het hoofdstuk de naam is van de hoofdpersoon in dit stuk met het jaartal erbij. Je weet daardoor gelijk wie zijn of haar verhaal gaat doen in dit hoofdstuk en dat leest heel fijn en makkelijk. Daardoor worden ook de twee verhaallijnen van het boek duidelijk gescheiden. De schrijfstijl van deze schrijfster is heel mooi en vloeiend. Je beleeft het verhaal als het ware mee. Het boek leest lekker weg en is zowel een ""spannend"" verhaal als een emotioneel liefdesverhaal.  De verhaallijnen lijken heel lang niets met elkaar te maken te hebben en pas tegen het eind van het boek worden ze heel goed samengevoegd. Heel knap gedaan.  Hoewel je vanaf een bepaald moment in het boek een vermoeden krijgt over hoe de samenvoeging van de twee verhaallijnen zal gaan worden is het plot van het verhaal aan het einde toch verrassend en mooi beschreven.  Kortom een heel leuk en goed leesbaar boek. Ik ben overtuigd door deze schrijfster."
"0","Geïntrigeerd begon ik met lezen, wat is er gebeurd met Cat/Emily waardoor ze de drastische keuze maakt om alles achter te laten. Dat moet wel iets heel schokkends zijn. Maar viel dat even vies tegen...  Het boek is verdeeld in meerdere delen en vanuit verschillende perspectieven geschreven. Aan het begin nog prettig te lezen en verwacht je zo de opbouw naar een spannende ontknoping. Maar halverwege het boek is de spanning nog ver te zoeken en vind ik de wisseling van perspectief irritant worden. Onder andere haar vader, moeder en tweelingzus worden erbij betrokken maar hun verhaal doet weinig toe tot het plot. Dit omdat bepaalde thema's worden aangestipt, maar niet worden uitgewerkt.  Met steeds grotere moeite sleep ik mij door het boek. Ik wil toch weten waarom. In mijn achterhoofd hebben zich verschillende scenario's ontwikkeld. Evil twin sister is mijn favoriet, want ik lees toch een thriller?!  Het verhaal krijgt steeds raardere wendingen en we kruipen naar de ontknoping en dan is die daar. Schokkend?! Nou nee.. dat was Mea Culpa van Clare Mackintosh wel. Maar dit boek komt er voor mij niet in de buurt. Ik had eerder zoiets van is dit alles?!  Vlakke personages, veel verhaal draadjes, warrig en soms ongeloofwaardig zijn voor mij enkele steekwoorden om dit boek te beschrijven. Jammer want het concept had zeker potentie met een betere uitwerking.  Dit boek is voor mij dus een stap te veel!"
"1","De grote goede dingen – Alma Mathijsen ◦De strohviool, trompetviool of violofoon (ook wel schaatsviool genoemd), is een viool zonder de houten klankkast. Het geluid wordt versterkt door een hoorn. Het instrument is vernoemd naar zijn Duitse bedenker, Johannes Matthias Augustus Stroh.  In De grote goede dingen gaat Alma Mathijsen opzoek naar haar roots. Ze deed voor het boek onderzoek naar de oude vriendengroep van haar vader Hub, die in de jaren zestig o.a. optrad met de insektensekte en het Resistentie Orkest.  Het begin van 2015 is maatschappelijk gezien dramatisch en emotioneel ingrijpend begonnen. Een lichtpuntje in deze trieste start is het eerste boek dat we mochten lezen voor de Not Just Any Book leesclub, De grote goede dingen. En hoe toepasselijk is het dat een van de hoofdpersonen, Just, geen concessies doet in wat hij zegt, vindt en doet in relatie tot de gebeurtenissen in Frankrijk. Compromissen zijn Just vreemd, hij zal het zelfs een vies woord vinden. Just is de vader van Mila. Hij is overleden en samen met een van zijn beste vrienden, Don, gaat Mila opzoek naar haar echte vader. Wie was hij en wat voor impact had hij op anderen. Just was een ongekend talent op de viool, maar hij verachtte het concertgebouw gepeupel met zijn hypocriete levensbeschouwing. Dus zocht hij andere wegen om zich te uitten op zijn geliefde viool. Tijdens die zoektocht kwam hij een violofoon tegen, die hij zich min of meer heeft toegeëigend. Mila en Don gaan opzoek naar deze violofoon, die uit het huis van Don is meegenomen. Deze zoektocht leidt langs de vrienden en de broer van haar vader. Allemaal weten ze haar een puzzelstukje van de man Just te geven zodat het beeld dat zij van hem gevormd had langzaamaan in duigen valt. Het geeft haar zo wel de mogelijkheid om los te komen van hem en om weer echt te gaan voelen en niet meer als een zombie door het leven te gaan. ◦“Waarom wilde mijn vader een kind? Waarom wilde een man die twee en een half pakje per dag rookte, jenever als water dronk en drie uur per nacht sliep, een kind? Kan ik hem dat kwalijk nemen? Kan ik mijn vader mij kwalijk nemen?’  Het boek heeft slechts 172 bladzijden maar is zo gecomprimeerd geschreven dat het niet opvalt. Bijzondere schrijfstijl die je zinnen laat herlezen, je als lezer scherp houdt omdat er nogal op een subtiele manier in de tijd heen en weer wordt geschoven zodat je soms even op het verkeerde been wordt gezet. Voor mij persoonlijk ook een feest der herkenning. Ik had ook zo een vader, compromisloos in zijn denkbeelden en enorm sterk in het kunnen uiten van zijn mening. Een mening die vaak niet strookte met het kapitalistische gedachtegoed van onze maatschappij. Maar dat maakte hem alleen nog maar scherper. Ook hij is alleen gestorven, omdat het voor hem de enige manier was om los te komen van ons. Bijzonder mooi verhaal en zodra je het boek openslaat stap je de wereld van Just en Mila in. Ik had er graag nog wat langer vertoeft. Een aanrader voor de mens met een zoektocht!"
"0","Wat een tegenvaller na al die andere goede Indridasons !Boek is pas recent vertaald,begrijp waarom.Men vond de kwaliteit blijkbaar te laag. Verhaal kent weing diepgang,personages idem. Wel iets van maatschappelijke omgeving,dat is wel aardig,maar thriller deel is erg matig. Gewoon te simpel met ook een weinig spectaculaire plot. Of het zijn eerste boek was waarbij Indridason zijn stijl nog moest vinden. Als gezegd alle andere Indridasons zijn een aanrader,deze dus niet"
"1","De rode draad in dit boek is het verkopen van een klein meisje, Pari, aan een kinderloos echtpaar. Op zich een gegeven waar ik geschokt van raak, maar je moet het zien tegen de achtergrond van de armoede in Afghanistan. De vader neemt het vreselijke besluit om zijn dochtertje verkopen om voor de rest van het gezin een beter leven te verkrijgen. Helaas wordt niet geheel duidelijk hoe het het gezin verder is vergaan, of ze het inderdaad beter hebben gekregen. Dat is ook gelijk het enige minpunt van het boek, want verder vind ik het prachtig.  Er lopen verschillende verhalen door het boek over mensen die allemaal te maken hebben gehad met de oude en nieuwe familie van Pari. Ook het leven van Pari zelf wordt beschreven. Hosseini kan prachtig en beeldend vertellen en neemt de lezer mee in de levens van mensen met een heel andere achtergrond dan die van West- Europeanen, en hoe zij in verschillende delen van de wereld hun leven leiden.  Komt Pari uiteindelijk weer in contact met haar echte familie? Dat verklap ik hier natuurlijk niet, ik zou zeggen lees het boek en vind het zelf uit.  Ik heb echt genoten van dit boek, het heeft me geëmotioneerd en me dingen geleerd over Afghanistan en zijn bevolking. En het heeft me nieuwsgierig gemaakt naar Hosseini's andere boeken."
"0","Enthousiaste lezers van de fantastische genres hopen meestal dat een verhaal de volgende kwaliteiten heeft: originaliteit, een grote verbeelding van het onbekende en een inventieve plotontwikkeling. Deze lezers willen onbekende werelden en hun bewoners ontdekken, een ‘sense of wonder’ ervaren en verrast worden door de ontknoping. Helaas lukt het Richard Bintanja in het eerste deel van zijn sciencefictiontrilogie De eerste mens niet daaraan te voldoen. In Het verleden voorbij blijft hij zelfs ver verwijderd van de ideeënrijkdom die er wordt gevraagd. Het verhaal hangt van de clichés aan elkaar, de alternatieve wereld wekt weinig verwondering en de ontknoping laat zich moeiteloos raden.    In de promotie rondom dit boek wordt nogal benadrukt dat Richard Bintanja van huis uit klimatoloog is, met veel kennis over klimaatveranderingen en het Antarctische gebied. Wie nu echter had gedacht daar iets van terug te vinden in Het verleden voorbij komt bedrogen uit. Dit is enkel een eenvoudig opgezette, van elk wetenschappelijk inzicht gespeende dystopie, die vooral gericht lijkt op de jongere tiener (al wordt dat nergens gezegd). Associaties met De Hongerspelen en De Labyrintrenner zijn nooit ver weg. Jammer natuurlijk, want een intelligente toekomstvisie waarin klimatologische ontwikkelingen een belangrijke rol spelen zou beduidend interessanter zijn geweest.    Hoofdpersoon van het verhaal is de tiener Kate. Zij wordt wakker in een stinkend hutje in de woestijn en weet vrijwel niets meer over zichzelf en haar verleden. Als ze op pad gaat om uit te zoeken waar ze is en wat er aan de hand is, komt ze de volwassen man John tegen, die in een vergelijkbaar hutje is ontwaakt. Ze trekken samen verder. Al snel vinden ze nog drie reisgenoten met wie ze besluiten naar een berg te reizen die in de verte te zien is. Wat dan volgt is een fantasy-achtige queeste door natuurlijke gebieden van diverse aard. Onderweg stuitten Kate en haar metgezellen met enige regelmaat op gevaarlijke levensvormen waar ze door worden aangevallen. Monsters die we al talloze malen eerder hebben gezien, meestal een stuk enger bovendien.    Zij zijn echter niet de belangrijkste tegenstanders in het verhaal. Dat zijn degenen die Kate in die onbekende wereld hebben geplaatst en van wie ze geen idee heeft wie het zijn en wat ze willen. Lange tijd is het enige bewijs van het bestaan van deze hogere machten een stel lichtgevende bollen die ’s avonds door de lucht vliegen. Helaas heeft de wat meer ervaren sciencefictionlezer hiermee toch genoeg informatie om al vroeg te raden door wie Kate is ontvoerd en met grofweg welke bedoeling. Zo’n overbekend genreverschijnsel betreft het namelijk wel. In het boek worden de evidente feiten echter pas onderaan hoofdstuk 24 (van de 37) op een wat vreemde, abrupte manier officieel onthuld.    Althans zo lijkt het, want tijdens de definitieve climax die enige tijd later volgt, wordt hetzelfde feit nog een keer, maar nu met meer tromgeroffel, als belangwekkend onderdeel van de ontknoping voor de lezer uitgerold. Er komt dan nog wel wat meer bij kijken en het verhaal heeft inmiddels een flinke wending genomen, maar verrassend, boeiend of goed doordacht wil het gewoonweg niet worden. Veel zaken blijven vaag of ronduit onverklaard, de alternatieve wereld krijgt maar beperkt vorm, de personages zijn matig ingeleefd en de medische kennis van de auteur blijkt opvallend slecht. Van de werkelijke vijand zien we uiteindelijk slechts een glimp en van een directe confrontatie met Kate is ternauwernood sprake.      Toegegeven, er zitten ook een paar aardige vondsten in het verhaal en voor een jeugdboek is de schrijfstijl adequaat en vlot. Het mag echter niet baten. Dit is hooguit sciencefiction voor beginners. Voor de liefhebber is het echter een boek dat eindigt waar het had moeten beginnen."
"1","Emma wil leven verteld het aangrijpende verhaal van Emma en haar jarenlange strijd tegen anorexia. Emma is jong wanneer de diagnose anorexia bij haar gesteld wordt. Middels verschillende acties en therapieën lijkt Emma te genezen van de verschrikkelijke eetstoornis. Echter blijkt niets minder waar en plots komt de anorexia dubbel en dwars terug. Emma vecht samen met haar ouders en zussen tegen deze ziekte. Het verhaal is aangrijpend geschreven vanuit de verschillende betrokkenen. Je leest de worsteling van de ouders van Emma, welke mee willen bewegen in de wensen van Emma, maar soms ook zien dat ingrijpen echt noodzakelijk is. Hoe moeilijk deze keuze ook is en hoe zwaar dit drukt op hun relatie met Emma. Ook de zussen van Emma beschrijven hoe de anorexia van Emma impact heeft op hun leven. Ook de vriendinnen, betrokken arts en hulpverleners komen aan het woord in het boek. Emma vecht voor haar leven tot het absolute dieptepunt. Middels fragmenten uit haar dagboek lees je ook hoe Emma dacht over zichzelf en haar behandelingen.  Het boek is intens. Anorexia is een vreselijke aandoening, die enorm veel impact heeft op iemands leven en de directe betrokkenen. Emma heeft de ziekte helaas niet overleefd, maar ik hoop dat haar boek bijdraagt in de hulp van andere mensen met deze vreselijke ziekte."
"0","De hoofdpersoon ontvangt een brief waarin hem wordt meegedeeld dat zijn goede (jeugd)vriend is overleden. Hij herinnert zich die vriend helemaal niet en verlangt er dan ook niet naar om met de dochter, die de brief geschreven heeft, kennis te maken, ondanks dat ze schrijft dat graag te willen. Een tweede brief, een paar dagen later, vraagt hem om contact op te nemen, omdat er een verzegelde enveloppe met zijn naam erop is gevonden in de nalatenschap van de overleden man. Matthieu, zoals de hoofdpersoon heet, belt de dochter op en spreekt af dat weekend langs te komen. Hij wordt ontvangen door de Maria, de vrouw van de overledene, hun dochter Dominique en haar twee kinderen: Ikbal en Doenia. Geleidelijk aan wordt duidelijk wie die overleden jeugdvriend nu eigenlijk is en waarom Matthieu zo belangrijk voor hem is geweest. Matthieu is niet in beste doen en wordt vrijwel direct na aankomst ziek. Hij krijgt hoge koorts en valt regelmatig flauw. Tot overmaat van ramp krijgt hij, op het moment dat hij alleen is met de twee kinderen, ook nog te maken met een racistische aanval op het huis waar hij in eerste instantie helemaal niets van begrijpt. Het is niet de eerste keer dat dat gebeurt, blijkens de reactie van de kinderen. Als Dominique en Maria weer terugkeren, wordt Matthieu zo ziek dat hij afgevoerd moet worden naar het ziekenhuis.  Het begin van dit verhaal doet een beetje aan Paul Auster denken, maar het vervolg kan daar niet aan tippen. Het is een warrig geschreven verhaal met personages en gebeurtenissen die vooral vaag zijn en blijven. Het verhaal zelf, met Paul-Pavel-Milodi's leven als middelpunt waar Mattieu - zonder dat te weten - zo'n belangrijke rol in heeft gespeeld, is sterk en origineel gevonden. Heel jammer dat dat door de fragmentarische wijze van vertellen en de soms onbedoeld hilarisch reagerende personages zo onderuit gehaald wordt, dat er niet veel meer van overblijft. Al met al een teleurstellend boek van Lindon."
"1","Laatste boek (60e boek) voor boekenbingo 2016!  Leuk boek over Linda die in groep 8 zit en niet meer zo goed weet wie ze is en wil zijn. Ze zit in de puberteit en eigenlijk wil ze liever Lynn zijn. Die is veel stoerder dan Linda. Gedurende het boek leren we haar kennen en ook de problemen waar puberende kinderen mee kampen. Lekker herkenbaar voor meiden in die leeftijd. Leuk ook dat er een tweede en derde deel in deze serie zijn verschenen."
"0","Dierentuinontwerper en bioloog Erik van Vliet debuteert met het boek Het Bonobo-alternatief, een zogenaamde near future thriller die inkijk biedt in de nabije toekomst. Hoofdpersoon in dit boek is Ruud Kruik, een bioloog die experimenteert met menselijke organen op dieren. Hierdoor krijgt hij veel media-aandacht, die niet altijd goed uitpakt. Zo zegt hij in de krant: Dierenrechtenactivisten verdrink ik in het zwembad! Dit maakt veel dierenactivisten boos en ze besluiten hem te ontvoeren. Wanneer Ruud ontwaakt in het ziekenhuis, weet hij niet meer wat er gebeurd is. Maar hij besluit te ontsnappen en komt er dan achter dat hij 15 jaar in coma heeft gelegen. Het is 2025. Ruuds vrouw Clarissa is inmiddels verdergegaan met haar leven, maar Ruud komt erachter dat hij een dochtertje heeft. Clarissa lijkt niets te weten van een dochter en Ruud gaat op zoek naar de bizarre waarheid  De schrijfstijl van Erik van Vliet is soms erg warrig. Ook gebruikt hij veel verkleinwoorden. Meteen in het eerste hoofdstuk staan al dingen als shirtje, naveltje, Albert Heijntje enzovoorts, wat niet echt lekker leest. Wel is er vanaf het eerste hoofdstuk spanning, al weet de lezer nog te weinig van hoofdpersoon Ruud om met hem mee te kunnen leven. Jammer en redelijk ongeloofwaardig is dat Ruud wel erg snel went in 2025. Zo verstaat hij het aparte taalgebruik van de nieuwe generatie meteen. In tegenstelling tot de lezer van wie enorm veel inspanning wordt vereist om de taal van 2025, die doorspekt is met Engelse en Surinaamse woorden, te ontcijferen. Soms is het makkelijker om er maar snel overheen te lezen, want proberen het te begrijpen lukt toch niet. En zo is het ook met het vage taalgebruik van Ruuds dochter Juliette. Geen boek om lekker bij te ontspannen dus, erg zonde. De ontknoping van het boek is ranzig en bizar, duidelijk door een man geschreven. Ook heeft het weinig elementen van een thriller in zich. Het begin van het boek is nog een beetje spannend te noemen, maar de rest volstrekt niet. Kortom, een onevenwichtig geheel dat de pretenties niet waarmaakt."
"1","Het heeft even geduurd maar ik heb het boek uit ! Wat een plaatje om te ziet echt prachtig gedaan !! En het verhaal is ook goed maar ik had meer spanning verwacht. Het is niet de page turner die ik had verwacht maar wel een goed verhaal!"
"0","Met veel pijn en moeite me geworsteld door de pagina's. Gelijk vanaf het begin zat er iets mis. De vertelvorm is goed, de personages geloofwaardig en toen wist ik ineens wat het was. ""Ik lees een sportverslag"". De magere details doen elke situatie tekort, er wordt niet verteld maar beschreven en er is geen spanning, geen opbouw en geen verhaal. Hier en daar wat gedachten, 1 zin over gevoel en daarn kale koude feiten. Het is moeilijk te zeggen wat ik precies bedoel, lees de eerste 100 bladzijden en je begrijpt me misschien."
"1","In het derde deel van de Percy Jackson serie was het 'eindgevecht' waar het hele verhaal naar toe ging, pas in het 17e hoofdstuk (van de 20) en in de 19e was het al weer voorbij. Ook gebeurde er gewoon niet zo veel dingen die je echt 'spannend' kunt noemen. Het is wat dat betreft toch meer voor jongere kinderen geschreven. Maar ik vond het boek toch leuk en de volgende delen zijn veelbelovend. De spanning bouwt zich al een beetje op nu de 16e verjaardag van Percy over slechts 2 jaar is en dan duidelijk zou worden wat die voorspelling inhoudt. Ik ben benieuwd!"
"0","Ieder woord dat aan dit boek wordt gewijd, is er volgens mij een teveel. Bergsma schreef een boek in de hoop dat de lezer er in zou blijven. Nou, het was haar bijna gelukt. Onder het literaire mom - onder de vlag van Nijgh&Van Ditmar - schreef ze dit letterlijke kutverhaal.  Het verhaal gaat over Eva die langzaam uitglijdt naar een steeds miserabeler leven. Maar het begint al niet best. Ze is onderwijzeres en bevredigt de directeur om haar baantje te kunnen behouden en geilt ondertussen op een (minderjarige) leerling. Op het werk gebruikt ze drug en drinkt ze veelvuldig. Thuis zet ze meteen de computer aan om de lul van de dag uit te kiezen. En net als je denkt dat het allemaal niet onsmakelijker kan, komt ze met een Auschwitz/Dachau/ Bergen-Belsen woordgrap om daar even later dunnetjes een allochtonen woordgrap overheen te gooien. De lezer moet blijkbaar murw geslagen worden om zich in te kunnen voelen in Eva, die liever dood wil.  En als het al niet mis ging in onsmakelijkheden, gaat het hier mis: De gelaagdheid wordt veel te laat ingezet. We krijgen door de drek van haar miserabele leven geen mooie inkijk in de kern van haar verdriet. De hp vergeet zich in alle soorten seks die expliciet en zeer goedkoop worden beschreven en de lezer moet met haar meevoelen omdat ze verdrietig is. Maar we zien het niet. Ze heeft een verloren liefde: deal with it: dat hebben we allemaal. Kortom: haar verdriet blijft veel te lang onbekend. Hierdoor oogt het geheel goedkoop. Haar beschrijving van haar verdriet is niet mooi gedaan. Het is een opeenhoping van seks, dus geen langzaam afglijden naar een verdorven leven of een Tsunami van opgehoopte ellende die we zien gebeuren. Haar escapades zijn te veelvuldig en hierdoor een herhaling van zetten, waarbij Eva blijft genieten en de controle niet verliest. Het is hol.  Aan haar taalgebruik is te zien dat we hier te maken hebben met een kenner, een kunner. Onverwachte zinswendingen en prachtige woordkeuzes blijven verrassen. Haar zinsconstructie is geniaal. Het leest als een trein. Maar helaas wil je bij iedere stop het liefst die trein verlaten. Wat erg jammer is, is dat ze trucjes hanteert: zo beschrijft ze een seksbeurt op het ritme van een jambe om dat een paar hoofdstukken te herhalen maar dan denkt de juf niet aan een jambe maar aan een werkloosheidscursus. Hierdoor doet ze haar eigen sterke punten geheel teniet.  De omslag is van een ongekende zieligheid. Het is een k** en zeer geschikt voor dit k**boek.  Al met al lijkt het erop dat de auteur mee wil doen met de grote jongens en wil laten zien dat ze hier de ballen voor heeft. Ze schuwt geen woord, geen handeling blijft onbesproken. Helaas mist ze iedere diepgang. Ik weet dat er mensen zullen zijn, die zullen zeggen dat ik de gelaagdheid in het boek niet heb gezien. Nou, ik ben helaas blijven steken in de misselijke woordgrappen over concentratiekampen. Een ieder die dit als literatuur wil beschrijven is gewoon bang voor de kleren van de keizer."
"1","Deze worp van Eggers heeft net als zijn debuut (afgekort EHVVDG) een nogal lange naam: “Uw vaderen, waar zijn zij? En de profeten, leven zij voor eeuwig?” Het is niet toevallig dat dit een quote is (uit de Bijbel overigens), want het hele boek is één grote verzameling quotes, of beter gezegd: is één lange serie dialogen zonder ook nog maar één beschrijvende zin. Stilistisch is dit boek dus zeer bijzonder. Het verhaal is dat ook, want dat draait om een enigszins verknipte jongeman die 5 mensen ontvoert en opsluit in een verlaten legerbasis. De gesprekken die hij met hen voert zijn prikkelend en raken aan allerlei eigentijdse thema’s. Net zoals in ‘The Circle‘ is Eggers dus weer erg relevant en actueel. Maar of dit boek hiermee inhoudelijk ook zo sterk is? Tja, ik vond het zelf erg gekunsteld bij tijd en wijle en het verhaal moet ook steeds meer overeind gehouden worden door gekke toevalligheden. Maar desondanks is dit nieuwste werkje van Eggers toch nog steeds zeer boeiend. Het is niet voor niets dat ik alles heb gelezen wat hij uitgebracht heeft…"
"0","De inmiddels gepromoveerde Emily wordt gevraagd mee te werken aan een zaak samen met twee federaal agenten van de FBI en CIA, Elliot Curtis en Damien Rouche. Er is een slachtoffer gevonden waarvan men denkt dat deze connectie heeft met de eerdere Ragdoll moorden waar Baxter aan heeft meegewerkt. Het slachtoffer hangt aan de Brooklyn Bridge met het woord aas in zijn borst gekerfd. Wat begint is een race tegen de klok. Een race waarbij men niet weet waar het gevaar nu daadwerkelijk vandaan komt. Wie kan je vertrouwen en wie niet?  Het boek begin met een proloog die onmiddellijke je aandacht pakt, maar die enorm veel vraagtekens oproept. Al lezende zakt de proloog weg waardoor je aan het eind van het verhaal deze er weer bij moet pakken en dan vallen de puzzelstukjes op hun plaats. Het boek voelt ook aan alsof het voor een film is geschreven. Het gaat erg van de hak op de tak en veel scènes zijn ongeloofwaardig. Er zijn veel lijnen die allemaal naar één punt toelopen. Ik denk persoonlijk dat het voor veel mensen te veel lijnen zijn. De personages blijven allemaal wat aan de oppervlakte, er is geen echte diepgang te bespeuren waardoor er maar minimaal sprake is van groei en je geen affiniteit met de personages krijgt. Nagenoeg alle belangrijke personages hebben een zwaar verleden. er is geen luchtigheid te bespeuren. De schrijfstijl van Cole is prima te volgen, niet al te ingewikkeld, niet te simpel. Het grootste gedeelte van de spanning kwam voor mij uit het feit dat men niet wist wie achter de moorden zat, de race tegen de klok. Wie kan je vertrouwen wie niet? Ik had hoge verwachtingen van dit boek, maar helaas viel het behoorlijk tegen. Dit kwam voor een groot deel doordat het aanvoelt alsof het voor een film is geschreven, om snel geld te cashen. Helaas…"
"1","Lieve Cinder,  Er is zoveel dat ik jou zou willen zeggen, toch beperk ik me in deze brief tot het cruciale. Wat ben je een topwijf! De manier hoe jij in het leven staat. Het leed dat je moet doormaken met je stiefmoeder en je stiefzussen wens je niemand toe. Het feit dat jij altijd hard moet werken, terwijl je 'moeder' jouw geld uit geeft. Het feit dat je niks kan en mag doen, omdat je 'maar een cyborg bent' roerde me soms tot tranen. Niemand gun je het leven dat jij had.  Wat was het dan ook fijn om te lezen dat je een ontsnappingspoging zag. Eerlijk is eerlijk, hoe dat af zou lopen, zag ik al ver van tevoren aankomen, maar dat was niet erg. Je bleef hoop houden om door te gaan. En dat was mooi, ook voor mij als lezer. Want wat jij mij leerde, lieve Cinder, was dat hoe zwaar het leven soms ook kan lijken, er is altijd ergens wel een lichtpuntje. Dat is mooi. En zette mij soms echt aan het denken.  Lieve Cinder, wat leefde ik mee met jouw problemen, je angsten en vooral ook de boosheid die je voelde. Al vanaf de eerste pagina was je voor mij meer dan alleen een cyborg. Je hebt moreel gevoel en laat je niet leiden door wat anderen van je willen. Je denkt aan je medemens en je probeert te redden wie je redden kan. Lieve Cinder, dit maakte je een heldin voor mij.  Nee, niet een heldin, maar leidster. De keuzes die je maakt, laten zien dat jij naast de prins hoort te staan. Natuurlijk, we weten allemaal dat dit ooit zal gebeuren, het verhaal van Cinderella is bekend. Maar de weg ernaartoe is voor jou een bijzonder zware. Ondanks dat ik nog niet weet hoe je er komt, steun ik je bij alles wat je nog zult moeten doorstaan. Want, lieve Cinder, niet Levana, maar jij hoort op de troon.  Lieve Cinder, geef niet op. Weet dat je bijzonder bent en meer krachten hebt dan de gewone mens. Lieve Cinder, vergeet deels dat je cyborg bent en dat andere, maar vergeet niet dat jij de wereld kunt redden van het Maanvolk door de persoon die je bent. Lieve Cinder, ga ervoor. Ik zie je in deel 2, Scarlet!"
"0","Ik ben er in begonnen en het begint mooi maar ik word er niet door omvergeblazen. Daarom dat ik het niet uit lees. Je moet houden van romans en omdat ik meer van de trillers en fantasie verhalen ben is dit niet mijn stijl."
"1","70.000 jaar geleden stierf de mensheid bijna uit. De mens overleefde, maar niemand weet hoe. Tot nu toe... Vlak bij de kust van Antarctica wordt een mysterieus bouwwerk ontdekt in een ijsberg. Erfelijkheidswetenschapper Kate Warner denkt een ongelofelijke doorbraak in haar onderzoek te hebben bereikt. Maar haar ontdekking is veel gevaarlijker, voor haar en voor het hele menselijke ras. Haar werk zou de sleutel kunnen zijn tot de volgende fase in de menselijke evolutie – in verkeerde handen zou het het einde van de mensheid kunnen betekenen  Tijdens het lezen moest ik dikwijls denken aan de films die je wel eens ziet op het SyFy kanaal. Volgens mij is dit boek geschreven met in het achterhoofd om het te verfilmen. In het begin lijkt het wel of je een script aan het lezen bent. Omschrijven waar het boek over gaat is moeilijk zonder al te veel te verklappen. De sleutelwoorden van het boek zijn (echt, ik verzin dit niet) Atlantis, Homo Sapiens, Neanderthaler, Evolutieleer, Nazi's en de Duitse klok, de Spaanse griep en kinderen met autisme.  Het eerste deel is een echte page turner vol actie met korte hoofdstukken die eindigen met ware cliffhangers.  Het tweede deel is veel gezapiger en beschrijft de geschiedenis van het mysterie waardoor je min of meer begrijpt waar het om gaat. (zie de hierboven genoemde sleutelwoorden)  Het derde deel is zoals het eerste deel spannend maar ook bij momenten ongeloofwaardig waardoor ik niet kon weerstaan om af en toe luidop te roepen: komaan zeg!  Het boek eindigt met een cliffhanger van formaat, geheel in de stijl van het derde deel.  Ondanks alles heb ik best genoten van het boek en kijk ik vol verwachting uit naar het vervolg."
"0","Svealena Kutschke komt uit Duitsland en is geboren in Lübeck in 1977. Ze heeft Cultuurwetenschappen gestudeerd aan de universiteit van Hildesheim. Het meisje, de stad en de duivel is haar derde roman. Het verhaal start met Magdalena die tijdens een storm al schuilend een kind moet baren. Zij stort zich in de rivier, de Trave. Haar dochter Lucie wordt geboren en overleeft op haar buik. Vanaf dat punt begint het verhaal van drie vrouwen (Lucie, Freya en Jessie). Het gaat over hun jeugd, in welke omstandigheden ze zijn opgegroeid en hoe ze hun mannen hebben leren kennen. Er zijn vele tijdsprongen in het boek en er wordt heel veel beeldspraak gebruikt. Het mooie van het boek vind ik het tijdsbeeld dat van Duitsland gegeven wordt. Mijn verwachting was dat ik een familiekroniek zou gaan lezen, een saga door de jaren heen waarin de levens en liefdes van de hoofdpersonen zich zouden ontwikkelen. Het boek is echter een combinatie van horror, fantasy, familiekroniek en psychedelische thriller. Het tijdsbeeld lijkt wel goed weergegeven, al zijn de sprongen in de tijd even wennen. Ik heb me gestoord aan de beeldspraak, het maakt het boek voor mij erg vaag, ook vreemd en vreselijk ongeloofwaardig door allerlei magische aspecten toe te voegen die er bijhoren alsof het de normaalste zaak van de wereld is. Mensen die verstenen bijvoorbeeld, en liggen in een stoel terwijl er mos op hen groeit. Hoewel het feuilleton waarin ik het las erg gezellig was, heb ik erg geworsteld en is dit duilijk ‘not my cup of tea’. Helaas!"
"1","Ook in dit vierde verhaal uit de Barbarotti-reeks slaagt Nesser erin mij als lezer te raken en te laten genieten. Door zijn mooi (soms grappig, soms aangrijpend) taalgebruik wordt het lezen van dit boek een totaalbeleving. Enerzijds is er het mysterie rond de dood van een man op precies dezelfde plaats als waar 35 jaar geleden een jonge vrouw dood werd aangetroffen. Beide slachtoffers behoorden tot een selecte vriendengroep van 6 studenten. Het onderzoek van inspecteur Barbarotti en zijn collega Eva Backman wordt afgewisseld door de gebeurtenissen van meer dan 35 jaar geleden. Anderzijds worden de onderlinge relaties en spanningen tussen de 6 vrienden door Nesser zeer sterk neergezet waar je als lezer niet ongevoelig kan voor blijven. Geleidelijk aan onthult Nesser een tipje van de sluier en begrijpen we wat er in het verleden is gebeurd."
"0","Deze schrijver kende ik nog van Revolutionary Road. In dit ook al weer (semi-)autobiografische boek keert hij terug naar zijn schooltijd. In dit verhaal is dit het noodlijdende, derderangs jongensinternaat Dorset Academy, gelegen in de bossen van de Amerikaanse staat Connecticut. We spreken de jaren veertig van de vorige eeuw. Het verhaal richt zich op verschillende personages, zowel scholieren als docenten. Dat zou interessant kunnen zijn, maar helaas blijft het allemaal nogal vlak: de personages komen niet tot leven en ook mist het boek enige verhaalkundige spanning of urgentie. Daarmee is dit een weinig meeslepend boek. Nee, geen succes… Als je iets van deze man wilt lezen, lees dan zijn eerdergenoemde bekendste boek."
"1","Dit is dan een zogenaamd jeugdboek, maar dat maakt helemaal niets uit. Een goed boek, net zo sober geschreven als ""Boven is het stil"". Lezen!"
"0","Dit boek is duidelijk een open deur voor de voedingsmiddelen fabrikanten om hun spullen goed te praten. Vooral het gedeelte over de smaakversterkers is een bij de haren erbij gesleepte nonsens vergoelijking van hun zo kostbare producten en winsten. Ik ben zelf een slachtoffer van deze smaakmakers en weet als geen ander waarover ik praat. Natuurlijk eten zonder toegevoegde chemicaliën is altijd beter en gezonder voor mens en natuur."
"1","Een op waarheid gebaseerd verhaal van Annet de Jong. Isabel Ijzerman is getrouwd met Nicolas Kocinski, een Pool. Samen hebben zij 2 kinderen, Alexandra van 15 en Tobias van 5 jaar. Na eerst in Canada te hebben gewoond, wonen zij nu in de hoofdstad van Polen, Warschauw. De huwelijk van Isabel en Nicolas is niet goed en zij gaan dan ook scheiden. Het wordt een absolute (v)echtscheiding met een zeer verhitte strijd om de kinderen. Het is ongelofelijk om te lezen hoe de wetgeving betreffende kinderontvoering zo verkeerd kan worden geinterpreteerd. Zeer interessant boek om te lezen en spannend hoe het uiteindelijk gaat lopen, mogen de kinderen bij Isabel in Amsterdam blijven wonen of moeten ze terug naar hun tiran van een vader in Polen. Het boek geeft je inzicht in de gaten in de wet en de gevolgen voor kinderen daarvan. Erg goed boek, zeer realistisch geschreven met oog voor detail en de wetten. Geen standaard onderwerp voor een thriller, maar daardoor des te interessanter. Ik geef het boek 4 sterren en Annet de Jong heeft wederom bewezen een topschrijfster te zijn, die gedegen onderzoek doet naar een boek."
"0","Ik sluit mij volledig aan bij de meeste van mijn voorgangers! Ook ik ben duidelijk telergesteld in De kleine vriend, ongeloofelijk dat dit schrijfwerk van dezelfde auteur is als van De verborgen geschiedenis. Slechts de laatste 50 pagina's van een 600 pagina tellend boek kwam de spanning er een beetje in. De rest van het boek is ontzettend gedetailleerd en laat niets aan de fantasie van de lezer over. Saai dus."
"1","Dit boek is een topper. Ik heb er echt van genoten.  Dit boek neemt je mee, naar het leven van Kolt Raynor. Hij was ooit lid van de Delta Force. Maar hij maakte een fout die hem duur kwam te staan. Tegenwoordig doet hij niet veel meer… Hij drinkt… zijn leven wordt er niet beter op.  Totdat hij bezoek krijgt van oud collega’s. Ze hebben hem nodig en hij kan zo weer een goede naam proberen te krijgen. Hij moet alleen maar terug naar vijandelijk gebied en een aantal Amerikaanse gevangen bevrijden. Het klinkt als een zelfmoordmissie, het stikt daar namelijk van de Terreurgroepen….. Maar hij moet het doen, hij kent de gevangenen namelijk.  Hij moet vluchten voor zijn leven en proberen te overleven.  Het boek zit bomvol actie en spannende momenten. Moeilijk weg te leggen omdat er lekker veel vaart in zit.  Raynor komt meer te weten, dan hem lief is. Er is namelijk nog steeds een geheime gevangenis in de bergen. De terroristen willen hun belangrijkste kopstukken terug en ze gebruiken daar alle middelen voor. En eentje komt voor Raynor wel heel dichtbij..  De kogels vliegen je om de oren. Raynor is niet bulletproof, hij raakt gewond, maar blijft doorgaan. Wat een geweldig sterk personage!  De auteur schrijft beeldend. Als lezer zit je er met je neus bovenop. Je kunt merken dat hij weet waarover hij schrijft: hij is zelf lid geweest Delta Force. 5 verdiende sterren *****"
"0","De ""achterflap"" van een boek dekt zelden de lading, en prijst een boek hoger dan de werkelijkheid. Dit boek is hierin een topper, alleen het woord ""prins"" doet een beetje de lading dekken.  Het hele verhaal is een lichtzinnige aanloop om uiteindelijk de ""coming out"" van de schrijver te onthullen: hij zou een zoon van Prins Bernard zijn.  Het boek is één grote gemiste kans om van de sluimerende ingrediënten iets te maken wat zou kunnen leiden tot een boek wat de definitie (historische)roman waard is.  De ene ster die ik het waard vind, is voor de verhullende wijze van vertellen over incest, homofilie, vreemd gaan en platte sex.  Leuk voor royalty watchers, dat wel!"
"1","Wat een mooi boek! Ik heb ervan genoten. Het boek vertelt het verhaal van Leonie en Meredith. Leonie is een Franse jongedame, die in 1891 in Parijs woont met haar moeder en broer. Haar broer moet om onduidelijke redenen de stad verlaten en op dat moment worden ze door een aangetrouwde nicht uitgenodigd om op haar landgoed in Zuid-Frankrijk te komen logeren. Leonie komt kort voor haar vertrek in aanraking met tarotkaarten, die een belangrijke rol zullen spelen tijdens haar verblijf bij haar nicht. Meredith is een Amerikaanse die naar Frankrijk komt om een biografie over de componist Debussy te schrijven. Maar daarnaast heeft ze nog een andere reden: zij is ervan overtuigd dat haar voorouders uit Zuid-Frankrijk komen, maar ze weet niets over hen. Er is een hele kleine link van Debussy naar Zuid-Frankrijk, maar genoeg om haar te verleiden daarheen te trekken.  Het verhaal speelt afwisselend in 1891 en in 2007; de lezer volgt beide vrouwen die in de verschillende tijden in hetzelfde huis wonen en door dezelfde omgeving dwalen. Dat geeft hele aparte sensaties, bijv. als je leest dat Leonie op de piano speelt in het huis en dat Meredith ruim 100 jaar later diezelfde piano ziet staan. Heden en verleden lopen vloeiend in elkaar over; af en toe heb je echt een déjà vu. De spanning wordt in het verhaal gebracht omdat Leonie op zoek gaat naar de originele tarotkaarten waarvan de kaarten die zij in Parijs kreeg duplicaten waren. Maar welke krachten kunnen deze kaarten ontketenen? Ook Meredith komt in aanraking met tarorkaarten; zijn het dezelfde als die Leonie zocht? Daarnaast ontmoeten ze allebei het kwaad in pure zin; maar uit welke hoek komt dat kwaad en hoe moeten zij zich er tegen wapenen? In beide gevallen spelen de tarotkaarten een belangrijke rol.  Kate Mosse heeft kans gezien de parallelle levens van Leonie en Meredith praktisch naast elkaar te laten bestaan. Je kunt zien dat ze heel veel onderzoek heeft gedaan naar de geschiedenis van de omgeving en ze weet de lezer in te wijden in het lezen van de tarotkaarten. Interessant, intrigerend en spannend; een must voor liefhebbers van thrillers en geschiedenis.  Jammer inderdaad van de vele spel- en taalfouten in het boek; dat vergalde toch wel een deel van het leesplezier."
"0","Het gegeven: Een pasgetrouwd, jong stel in hun huwelijksnacht trok mij aan. De problemen die ontstonden vanuit hun opvoeding en het niet kunnen communiceren over onder andere seksualiteit kwamen duidelijk naar voren. Ik kan me voorstellen dat een ander het een prachtig boek zou vinden , maar helaas was dit voor mij niet het geval. Ik hoorde dat het eerste boek van Ian McEwan het beste boek is,, dus die ga ik zeker nog lezen."
"1","Vanaf de eerste bladzijde boeide het boek. Door het grote aantal hoofdrolspelers uit verschillende lagen van de Zweedse bevolking, wordt er veel geschakeld. Absolute hoofdpersonen zijn Olivia Rönning en Tom Stilton. Olivia aanvaardt, als student aan de politieopleiding, een 23 jaar oude Cold Case, waaraan haar vader jaren geleden werkte: een werkelijk bizarre moord die op de eerste bladzijden van het boek wordt omschreven. Meerdere mogelijk daders worden aangevoerd maar de plot is werkelijk verrassend te noemen met als kers op de taart, een plot in de plot waarvan ik tijdens het lezen al dacht: het zal toch niet? Wel dus, en dat kwam toch weer als verrassing.  Leuke bijkomstigheid: Ik heb de gewoonte om in het boek omschreven zaken als namen, gebouwen, steden en straten op internet te verievieren. Tijdens het lezen, moet u weten, staat de radio meestal op ClassicFm. Ter hoogte van de omschrijving van één van de namen van een Estlandse zwerver die eigenlijk Silon Karl heette maar zichzelf Arvo Pärt (dus ik zoeken wie dat was) noemde, werd Spiegel im Spiegel van deze Estlandse componist gespeeld.  Ik ben benieuwd naar het tweede deel van Cilla & Rolf Börjlind dat in mei Jo. is uitgekomen. Het ligt intussen naast mijn bed. Kan nooit meer lang duren dus."
"0","Het spijt me het te moeten zeggen, maar dit boek is op de valreep nog even met stip op één binnen gekomen van meest irritante boek van het jaar. Op het moment dat ik het dicht sla, heb ik echt een hekel gekregen aan Elizabeth Turner. Wat een vervelend en irritant mens! En wat schrijft ze zeurderig! Dit boek sprak me aan doordat de gebeurtenissen rondom 11 september aan bod kwamen. Dacht ik. Want op de eerste bladzijde leer je al dat haar man Simon sowieso dood is. Ik hoopte nog op een zoektocht of andere feiten rondom de ramp, maar nee hoor. Dit complete boek gaat over Elizabeth zelf. Het is jammer dat ik niet geteld heb hoe vaak het woordje 'ik' erin staat. Alles wat er gebeurd, betrekt ze op zichzelf. En dan is ze heel erg trots hoe ze het allemaal doet. Bah bah bah. Begrijp me niet verkeerd, ik vind het uiteraard afschuwelijk dat ze haar man moest verliezen en zeker de manier waarop dit gebeurde. Maar dit boek verdient eigenlijk -3 duimpjes. Sorry."
"1","Zink is een cartoonist, geliefd of verguisd, die het in de ogen van de redactie te bont heeft gemaakt, hij wordt op het matje geroepen en besluit daarop het voor gezien te houden. Net werkloos zet hij koers naar geen bestemming, totdat hij een liftster ziet die hij meeneemt, zij moet naar Belgie ze heeft daar als celliste een uitvoering zoals ze zelf zegt, ze zeult de cello ook de hele tijd met zich mee. Naarmate de reis vordert in hun gebrekkige Volvo komt het verleden van beider mensen steeds dichterbij, zowel Zink als de liftster (beiden linkshandig) hebben iets op hun kerfstok wat nu boven water schijnt te komen.  Een lekker vlot geschreven boekje dat je toch wel aan de bladzijden gekluisterd houdt omdat je wilt weten hoe het afloopt."
"0","Ik had meer van het boek verwacht. Het einde heeft nog een aantal losse stukken en ook komen niet alle personen goed uit de verf in de boek."
"1","De komst van een baby in huis is zowel banaal en gewoon (het komt in de beste huishoudens voor) als wonderlijk en mysterieus tegelijk. Isol illustreert in haar kenmerkende minimalistische stijl hoe een baby de wereld op zijn kop zet. In een humoristische, pseudo-antropologische beschrijving van het nieuwe wezentje doet ze de lezer opnieuw met verwondering en bewondering naar dat kleine usurpatortje kijken.    In 2013 kreeg de Argentijnse schrijfster/illustrator Marisol Misenta de prestigieuze Astrid Lindgren Memorial Award. We leerden haar kennen als de auteur van heel eenvoudige, maar intelligente en grappige boekjes, waarin heel gewone dingen soms erg ongewoon zijn. Ook De Kleine – een ‘waargebeurd verhaal’ (allicht!) – maakt gebruik van dat procedé: geen vergezocht fantasieverhaal of verrassende plotwendingen, geen spectaculaire en indrukwekkende tekeningen, maar daarentegen herkenbare, dagelijkse situaties, echter met een twist.    Alles is rustig, de kat slaapt, de dagen volgen elkaar netjes op, totdat… De Kleine verschijnt. Opeens komt-ie uit de lucht vallen, letterlijk. Zijn ouders vangen hem nog net op en dan is het uit met de rust. Isol verbeeldt dat – simpel, maar goed gevonden – door de lijntekeningen in een andere kleur te verdubbelen, waardoor ze een bibberig, gehaast en druk effect krijgen. Daarna volgt een geïllustreerde handleiding bij de baby, geleverd door een oplettende, maar weinig met baby’s vertrouwde observator. Veelal grappig: ‘De Kleine maakte een hele lange reis en moet nodig slapen’, ‘Hij heeft twee kleine bovenraampjes om te kunnen zien wat er buiten allemaal gebeurt’ of ‘Gelukkig heeft hij een loeiende sirene om te laten merken dat hij iets nodig heeft’. Maar ook poëtisch: ‘De Kleine floept midden in de nacht aan. Een keer, twee keer, drie keer… De Kleine laat zijn alarm voor de zekerheid altijd aanstaan. Want de nacht is een boef, die de kleuren steelt.’ En ontroerend: ‘De Kleine is ook een spiegel. Het heeft geen enkele zin om tegen hem te doen alsof.’ Maar altijd raak en vanuit de logica en het perspectief van de kleine invallers: zo hebben de Kleinen hun eigen, ingewikkelde taal, die mensen niet begrijpen, waarop de Kleinen dan maar beslissen de taal van het huis te gaan spreken. Of hoe ze uiteindelijk merken dat mensen ooit ook Kleinen waren en daarom besluiten maar te blijven.    De lezer, die al wel perfect weet wat baby’s doen en betekenen in een gezin, denkt gewoon een grappig boekje te lezen, maar stiekem doet Isol dankzij haar talige en grafische humor hem nog eens ongemerkt stilstaan bij dit wonder van de schepping. Eenvoudig, maar knap gemaakt boekje, dat net lang genoeg is om leuk en spits te blijven."
"0","(Recensie komt oorspronkelijk hier vandaan: https://nlboekenrecensies.wordpress.com/shatter-me-tahereh-mafi/)   Shatter me – Tahereh Mafi  I have a curse.  I have a gift.  I’m a monster.  I’m more than human.  My touch is lethal.  My touch is power.  I am their weapon.  I will fight back.  No one knows why Juliette’s touch is fatal, but The Reestablishment has plans for her. Plans to use her as a weapon. But Juliette has plans of her own. After a lifetime without freedom, she’s finally discovering a strength to fight back for the very first time-and to find a futur with the one boy she thought she’d lost forever.    In dit boek is er sprake van een wereld die al vergaan is. En Juliette die mensen kan doden met één aanraking. Ze is opgesloten, haar ouders hebben haar verstoten, omdat ze bang zijn voor hun eigen dochter, hun eigen dochter die ze nooit hebben kunnen aanraken.  Juliette zit al bijna een jaar geïsoleerd in een cel. Als er haar plotseling wordt verteld dat ze een “celgenootje” krijgt, slaat Juliette’s hart om. Iemand zou in haar cel komen, iemand die ze met de aanraking van haar vingertopje kan doden.  Haar nieuwe celgenootje komt Juliette wel heer bekend voor, het is Adam, ze hebben samen op school gezeten.. Voordat Juliette de grootste fout van haar leven maakte, een fout waar ze zichzelf voor schaamt, waarvan ze boos wordt op zichzelf.  Adam lijkt Juliette niet te herinneren (toch blijdschap van Juliette zelf).  Als het later blijkt dat alles opgezet is en Juliette uit de gevangenis komt, weet ze niet of ze juist blij moet zijn of niet. The Reestablishment wil Juliette namelijk als een wapen gaan gebruiken, als een wapen.  Als later ook nog blijkt dat Adam haar wel kan aanraken, en haar zelfs herkent, weet Juliette niet wat haar overkomt, ze weet niet hoe ze op dingen moet reageren.  Hoe het verhaal van Juliette verder gaat, ga ik niet vertellen, anders spoil ik te veel.  Iets waar ik me in dit boek erg aan ergerde wat Juliette zelf, ze kon niks, wat heel veel Twilight momenten opleverden. Ook het constant zitten aan Adam werd vervelend. Het hitsige gedrag van beide personages waren echt niet normaal, en het was ook ontzettend ergerlijk.  Gelukkig veranderd het karakter van Juliette wel in het boek, echter is dat pas aan het einde van het boek, maar er is nog steeds sprake van hitsige gedrag. Waar ik persoonlijk geen fan van ben. Romantische scenes zijn dan oke, maar dat hitsige gedoe (constant) in het boek Touch me Touch me Touch me werd erg irritant naarmate het boek vorderde.  Het einde van het boek was oke, de karakter verandering van Juliette was zeker nodig, want ze werd erg irritant.  Als je geen fan bent van nogal hitsige/erotische scenes, dan is dit boek zeker een dikke afrader, ik ben wel van plan om de serie te lezen, omdat ik gehoord heb dat Juliette haar karakter wel verbeterd in de boeken.  Één ding weet ik wel zeker, dit boek is heel erg overhyped en ik vind dit boek niet geweldig.  Ik geef het boek daarom 2/5 sterren."
"1","Een jong stel van een jaar of dertig leven in een rustige omgeving en zijn tevreden, maar ook niet meer. Maar dan komt een kat in hun leven en langzam aan wordt hun relatie steeds beter. Eerst beginnen ze meer over de kat te praten en dan organiseren ze hun leven ook veel meer. De simpele liefde en aanhankelijkheid van de kat heeft een enorme invloed op hun realatie. Alleen maar door simpele dingen als spelen, komen eten en je aankijken. Als kattenliefhebber krijgt deze roman dus vijf sterren;"
"0","Uiterste dagen is een persoonlijk verhaal, waarin een familiegeschiedenis voor het voetlicht wordt gebracht. Een in Nederland onbekend deel van de Tweede Wereldoorlog, namelijk de strijd die in Finland geleverd werd. Daarmee voegt dit boek ook wat toe aan de vele boeken die over deze oorlog verschenen zijn. In het boek komt het persoonlijk verhaal pas laat en niet heel uitgebreid aan de orde. Het zijn voor een deel ook verhandelingen over hoe je als persoon en historicus een roman schrijft over een historische gebeurtenis. Ondanks de persoonlijke betrokkenheid van de auteur kwam het verhaal over zijn overgrootvader toch niet echt tot leven. De grote hoeveelheid namen en plaatsen en de lange beschrijvingen, deden soms eerder aan een historische uiteenzetting dan aan een roman denken. De personen kwamen daardoor toch niet echt tot leven. Literair biedt het boek minder dan verwacht. Wie geïnteresseerd is in Finse geschiedenis, zal dit boek wel waarderen."
"1","Ik heb dit boek in 1 ruk uitgelezen. Wat een heerlijke schrijfstijl heeft Kim, ze weet de personages in dit boek zo neer te zetten dat ze realistich overkomen.  In het boek volg je Lumea in haar zoektocht naar het mysterieuze Hydrhaga, nadat ze er een brief heeft ontvangen om daar heen te gaan. De reis naar Hydrhaga wordt haar niet makkelijk gemaakt totdat ze Elion tegen het lijf loopt.  Ik heb genoten van het verhaal en ben toch wel benieuwd hoe het verder gaat. Het is een stand alone boek, maar toch blijf ik met vragen zitten dus ik hoop stiekem op toch nog een vervolg"
"0","Vormfout is de voorloper van de door mij eerder gerecenseerde Grensgeval. Vormfout begint met een ontvoering van een drietal kinderen uit een kinderdagverblijf. Het Utrechtse recherche bijstandsteam zit met de handen in het haar. Hoofdagent Francien van Anshem, met ziekteverlof, gaat op een middag mountenbiken met haar vriendin Tjitske. Ze zijn er getuige van dat een van de ontvoerders zich ontdoet van een van de ontvoerde kinderen, die blijkt namelijk ernstig ziek en kan niet zonder medicamenten. Francien achtervolgt op haar fiets de auto (ietwat onwaarschijnlijk maar alla), en doordat hij op de huid gezeten wordt komt de man om bij een ongeluk. Francien wordt door Carolien Herfst en haar rechterhand 'Peuk' opgenomen in het recherche bijstandsteam wat op zoek gaat naar de ontvoerders, Het blijkt om een bende te gaan die kinderen 'verkoopt' in het buitenland. Soms aardige wendingen. Al met al redelijk, makkelijk weg te lezen en verdient te lezen te worden voor Grensgeval in verband met doorloop persoonlijk verhaal."
"1","Dit boek is het vervolg op haar debuutroman ""Controle"". Het verhaal speelt zich merendeel af in de gevangenis, je voelt de sfeer van het gevangeniswezen dit is zeer goed neergezet. De hoofdrol is voor Emma die 4 jaar moet zitten voor een misdaad die ze in ""Controle"" pleegde. Emma haar gemoedstoestand is goed weergegeven je voelt haar ellende, depressiviteit en ook haar hoop op een nieuwe toekomst."
"0","Het lukt niet erg, dit jaar, met de witte Nederlandse mannelijke schrijvers. Het boek van de een irriteert me nog meer dan dat van de ander. Als de CPNB, die bedoeld is voor het stimuleren van het lezen en de verkoop van Nederlandstalige boeken, en die voor dat doel jaarlijks een boekje, speciaal voor de boekenweek geschreven, cadeau geeft aan de lezers, dan verwacht je op zijn minst een boek, dat door velen gewaardeerd en begrepen kan worden. Helaas: geen van beide was het geval bij dit werkje van Siebelink. Ik begreep het niet of nauwelijks en waardering kon ik er al helemaal niet voor opbrengen. Wat een corvee om die paar bladzijden die het telde uit te lezen. Wat een zeurende oude man. Had hij de dingen wel goed gedaan in zijn leven? Beetje laat om daarover op je sterfbed na te denken. En ach, die beeldspraak met die jas... Niet aan mij besteed. Helaas."
"1","Wanneer Hans Devriendt op een bruiloftsfeest iemand uit het verleden ziet, komen er allerlei herinneringen boven die hem aanzetten om alsnog wraak te nemen. Hij maakt een facebookpagina aan waarop hij zijn plannen uit de doeken doet. Al snel heeft hij heel veel volgers die zijn doen en laten gespannen volgen, want is het een morbide grap of voert de schrijver op deze pagina daadwerkelijk zijn plannen uit??? Al snel blijkt het laatste en wordt er een klopjacht op hem geopend.  Een geweldig geschreven boek. Ik houd over het algemeen van boeken waarbij het motief en de afloop pas op het allerlaatst bekend zijn. Bij dit boek is eigenlijk al snel min of meer de afloop duidelijk en ook het motief was al ruim van tevoren duidelijk. Toch heb ik het boek met plezier uitgelezen en krijgt het van mij 4 sterren."
"0","In Israël staat een jonge gast met twaalf volgelingen op. Hij kan het goed uitleggen, heeft inderdaad een schare van twaalf volgelingen, doet wonderen, dan denkt een mens al snel aan de vleesgeworden opstanding of terugkeer van Jezus. Als zijn ouders Mariam en Yozef heten, hij geboren is in Betlehem en opgegroeid in Nazareth, dan kan je er moeilijk naast kijken. De hele wereld kijkt toe, eerst sceptisch, maar nadien in verwondering. Iedereen wil kennismaken met deze man. Bijbelwetenschapper Jonathan Weber is zo'n scepticus. Hij onderzoekt het verleden van de man en zijn volgelingen, de wonderen, maar kan niet direct iets vinden dat op bedrog duidt. Schoorvoetend moet hij toegeven dat de man echt is. Zijn huwelijk is er dan al bijna aan want zijn vrouw kan zijn ongeloof niet begrijpen.  Erg veel religieuze en godsdienstige uitspraken en gesprekken in dit boek. Te veel, het duurde veel te lang voordat het een beetje spannend werd. Niet mijn ding."
"1","Een fantastisch sterk debuut van Linda Jansma waar ik enorm van genoten heb. Het verhaal is vanaf de eerste pagina ontzettend spannend en zakt werkelijk nergens in. De karakters zijn erg goed neergezet en ook het switchen van perspectief is knap gedaan. Een ware pageturner en ik kan niet wachten op haar volgende boek! Ik ben één en al lof voor Caleidoscoop en kan ik iedereen het boek aanraden!"
"0","Gelezen november 2007. Op 2/3 van het boek heb ik het opgegeven. De vrouwen gingen niet voor me leven; ik had vrijwel geen affiniteit met ze. En de dingen die werden verteld, vertelden mij niets nieuws... Vlak, geen diepgang; geen uitwerking van personages. Ik denk dat Bea Mol er wellicht beter aan had gedaan een aantal vrouwen diepgaander te interviewen en over hun geschiedenis een boek te schrijven. Deze opsomming - en meer is het feitelijk niet - voegt niets toe aan mijn begrip voor en de verhouding met moslima's."
"1","In het voorjaar van 1956 zat Ian Fleming in een meervoudige dip. Lichamelijk was hij verre van fit - hij deed niets met het verzoek van zijn dokter om minder te roken en te drinken. En hij was niet tevreden over de uiteenlopende reacties op het vierde Bond-boek Diamonds are forever. Sterker nog, hij was erg teleurgesteld over het uitblijven van een wereldwijd succes van James Bond. Bovendien was hij enorm aan het worstelen met het manuscript van From Russia with love. Dat had hij aan zichzelf te wijten, want hij wilde een andere verhaalopzet uitproberen. Bovendien besloot hij, mede op aanraden van de Amerikaanse detectiveschrijver Raymond Chandler, zijn boeken op een literair hoger niveau te brengen. Dat alles leidde ertoe dat Fleming in de zomer van dat jaar James Bond zo beu was, dat hij besloot om hem te laten sterven. Schrijvers lijken op hun best in periodes van neerslachtigheid. Dat gold blijkbaar ook voor Fleming, want From Russia with love is een van zijn allerbeste boeken geworden. Het maakte hem bekend bij het grote publiek, vooral toen John F. Kennedy in 1961 verklapte dat dit zijn favoriete thriller was. In deze vijfde titel duikt Bond pas na een derde van het boek op. De lezer heeft dan al kennis gemaakt met een brute krachtpatser die van SMERSH - een zeer beangstigende Russische moordorganisatie - de opdracht krijgt om Bond van kant te maken. Bond moet hiertoe eerst in een val worden gelokt, bestaande uit een knappe Russin en een door de Britten gewild decodeerapparaat. De Britse geheime dienst vermoedt een valstrik, maar kan de kans op het in handen krijgen van het apparaat niet laten glippen en stuurt zijn beste agent op pad. James Bond begint aan een spannende en indrukwekkende reis over de wereld die uiteindelijk zijn dood lijkt te worden. Fleming bewijst dat de beste boeken goed geschreven moeten zijn, maar vooral een sterk verhaal te vertellen moeten hebben. Het plan van SMERSH, de locaties en de personages zijn geloofwaardig, levendig en krachtig beschreven. James Bond is menselijker dan hij tot dan toe was, Rosa Klebb van SMERSH is ongetwijfeld de beste lesbische slechterik ooit bedacht en de knappe Russin is het prototype van de welgevallige femme fatale die uiteindelijk valt voor de charmes van Bond. Ian Fleming stopte veel eigen ervaringen in zijn boeken. Dit maakt de soms wel erg fantasievolle gebeurtenissen toch voldoende geloofwaardig. Bovendien vertellen de personages veel over hoe Fleming in het leven stond. Zo is Bonds helper in Istanbul, Darko Kerim Bey, de warme, vriendelijke, licht vrouwonvriendelijke avonturier die er een uitstekend bij Fleming passende filosofie op na houdt: Maar ik leef te gulzig. Ik neem altijd van alles te veel. Op een dag zal mijn hart het ineens opgeven [ ] Misschien zullen ze op mijn grafsteen zetten: Deze man stierf aan te veel leven. Over sterven gesproken, op aandringen van zijn vrienden liet Fleming Bond aan het slot niet sterven, maar slechts bewusteloos ter aarde stortten. Hij schreef een verontruste fan een brief terug met de boodschap dat als Bond zou moeten sterven, dat een stuk sensationeler zou gebeuren. From Russia with love werd de tweede Bond-film - met Sean Connery in de hoofdrol - en dankt zijn succes aan de trouw aan het boek. Dat maakt deze titel tot een dubbele mijlpaal in de geschiedenis van 007."
"0","Ik val gelijk met de deur in huis, maar ik vond dit boek erg overgewaardeerd... De eerste honderd bladzijden kabbelden maar door over de jeugd van Pi en met name zijn ontdekkingen binnen de diverse geloven. Het kostte mij enorm veel moeite om door te lezen, maar omdat ik wist dat er nog een poging tot overleven op zee in een sloep met een tijger zou plaatsvinden ben ik doorgegaan in dit boek.  Vervolgens begint zijn overlevingsverhaal op zee, waarbij ik enkele passages wel grappig vond. Helaas werd dit deel van het boek ook te langdradig voor mij.  Om toch positief te eindigen in deze recensie blijft natuurlijk het einde van dit verhaal het sterke punt van dit boek. Hier wordt de lezer door Yann Martel de vraag voorgelegd of de wonderlijke overlevingstocht op zee met allerlei gevaarlijke dieren daadwerkelijk heeft plaatsgevonden of dat het hier ging om een tocht waarbij de dieren eigenlijk mensen waren die diverse gruweldaden uitvoerden om te overleven?"
"1","Ik had al heel veel goede dingen gehoord over de boeken van Backman, dus ik had hoge verwachtingen voor A Man Called Ove. En ja hoor, die werden wel degelijk ingelost. Ik vond dit boek geweldig. Het verwarmde mijn hart, brak mijn hart en deed me luidop lachen (de scène met de cliniclown, geweldig). En ja, ik zou kunnen zeggen dat 59-jarigen eigenlijk totaal nog geen bejaarden zijn, dat katten zich nooit zo hondachtig zouden gedragen, en dat mensen na twee uur rijles niet meteen alles onder de knie hebben. Maar dat soort kleine dingen stoorden me totaal niet, het hoorde er gewoon bij. Het verhaal absorbeerde me even helemaal in een bubbel vol warmte, en toen ik na de laatste pagina terug met m'n voeten op de grond kwam, had ik erg veel spijt dat het voorbij was. Ik plan zeker nog de andere romans van Backman te lezen!"
"0","Holly is hét modetijdschrift van Duitsland. Wie wil weten wat de nieuwste trends op gebied van kleding en lifestyle zijn, koopt dit blad. Het meesterbrein achter deze glossy is hoofdredactrice Annika Stassen. Bij de uitgeverij van het blad blijkt echter een lichte twijfel te bestaan over de werkvorm op kantoor. ‘Changemanager’ Simone Pfeffer wordt ingehuurd om met elke werknemer een gesprek aan te gaan om erachter te komen hoe ze kunnen hervormen. Maar wanneer Simone met haar eerste werkdag wil beginnen, blijkt Annika spoorloos verdwenen. Niemand weet waar ze is of waarom ze weg is. Er wordt gespeculeerd over eventuele schandalen en misdrijven, maar niemand weet het echt…    Hoe langer Annika wegblijft, hoe meer iedereen zich realiseert dat ze, hoewel misschien maar tijdelijk, toch echt verder zullen moeten zonder haar. Tussen de chaos van de reorganisatie door maken we kennis met de uiteenlopende levens van de werknemers van het vrouwenblad. Van kleine, persoonlijke problemen tot intense intriges en heftige affaires – geen detail blijft bespaard. Dit heeft als gevolg dat je al snel het idee hebt dat je iedereen goed kent en begrijpt.    Dit eerste deel in de Holly-serie is eigenlijk een bundel van de eerste drie delen zoals ze in de originele taal uitgebracht werden. Er zijn zes delen, die maandelijks uitkwamen. Hiermee imiteert schrijfster Anna Friedrich natuurlijk de vorm van de modeglossy. De dikte van de boeken (net iets meer dan honderd pagina’s per stuk) en het design van de omslag, dragen hier ook aan bij.    Wanneer het daadwerkelijke verhaal bekeken wordt in het licht van de vorm van een tijdschrift, past ook dit er precies bij: de persoonlijke problemen van de personages zijn typisch voor rubrieken in zulke bladen. Daardoor voelt het inderdaad alsof je een tijdschrift leest.    Maar behalve de vorm en stijl, is er weinig interessant aan deze roman. Dat terwijl er zo veel meer spanning uit het verhaal gehaald kan worden: een hoofdredactrice die een belangrijk leven in de spotlights leidt verdwijnt opeens. Wat zou hier gebeurd zijn? Maar doordat er zo uitgeweid wordt over de personages, is er weinig ruimte over voor plotontwikkeling.    Deze roman is aan te raden voor lezers die actief zijn in de modewereld en op die manier herkenning vinden in de gebeurtenissen en intriges. Hoewel het zich voordoet als een goede mix tussen chicklit en thriller – een soort van volwassen versie van Pretty Little Liars – kan dit boek beter gelezen worden met de verwachting dat het een wat meer uitgediepte versie van een tijdschrift is: leuk voor tussendoor, maar het mist diepgang en uitdaging."
"1","""Waar ben ik? Ik knipper nog een paar keer met mijn ogen, het zicht verandert echter niet. Alles is pikzwart. Met mijn pijnlijke, koude handen tast ik over de grond. Het voelt zacht aan. Ik wil me bewegen. Met pijn en moeite strek ik voorzichtig mijn armen. Ik voel aan mijn gezicht. Alles zit er nog aan. Pas als ik mijn benen wil bewegen, merk ik dat ik vastzit. Shit. Waar ben ik in hemelsnaam? ""  Anna is een echte geluksvogel. Ze is populair bij haar vrienden, heeft een goede relatie met haar ouders en ook op school gaat het haar voor de wind. Aan het begin van de zomervakantie geeft Anna een groot feest voor haar zestiende verjaardag. Wat begint als een vrolijke avond, eindigt voor Anna in een nachtmerrie. Als ze zich even in het donker afzondert, komt er plots een man met een bivakmuts haar kamer binnen. Hij verkracht haar en laat haar in shock achter. Anna zegt niets tegen haar vrienden en gaat de volgende dag helemaal alleen op onderzoek uit. Alle mensen in haar omgeving lijken verdacht. Algauw komt Anna de dader op het spoor. Maar heeft ze het wel bij het rechte eind? Of zal er voorgoed een einde komen aan haar geluk?  Jennefer Mellink schrijft boekrecensies, columns, Engelstalige songteksten, korte (spannende) verhalen en hedendaagse artikelen. ‘Gebroken’ is haar eerste boek en verschijnt in juni 2014.  De proloog zet meteen de toon : er zit iemand opgesloten in een donkere ruimte. Wie dit is en waarom zij wordt vastgehouden wordt niet duidelijk en is iets wat ook pas aan het einde van het boek duidelijk wordt. In hoofdstuk 1 maken we kennis met Anna. Het is tien minuten voor het einde van de les en het begin van de zomervakantie. Ze is aan het dagdromen. Haar ouders vertrekken diezelfde avond/nacht voor drie weken naar Frankrijk en zij zal alleen met haar broer (die er overigens vrijwel nooit is) thuis blijven. Geheel tegen de regels van haar ouders in geeft ze een groot feest voor haar zestiende verjaardag bij haar thuis voor al haar vrienden. Het feest is een groot succes en er komen een heleboel mensen op af, ook mensen die ze niet heeft uitgenodigd.. Als Anna, na iets teveel wijntjes, heel even alleen wil zijn op haar kamer, wordt ze aangevallen en verkracht. Uit angst dat haar ouders erachter zullen komen dat zij een feest heeft gegeven, besluit zij haar mond te houden. Ze neemt zelfs haar beste vriendin Sylvie niet in vertrouwen. De enige aan wie Anna vertelt wat er gebeurd is, is haar mentor. Anna is vastberaden de dader te vinden en ze richt zich op iedereen in haar directe omgeving. Al snel komt ze tot de conclusie dat diegene die haar verkracht heeft, maar één iemand kan zijn. Ze is overtuigd van haar gelijk en gaat verder op onderzoek uit om het ultieme bewijs te vinden van zijn schuld. De dader heeft namelijk iets persoonlijks van haar meegenomen na de aanval en als ze dat kan terugvinden, heeft ze het bewijs dat ze nodig heeft om hem bij de politie aan te geven. En dan gaat het mis….Anna wordt betrapt en als ze op de vlucht gaat, wordt ze door iemand overmeesterd en opgesloten. Na een hele tijd weet ze te ontsnappen en zint ze op wraak..  Het verhaal wordt door twee mensen verteld. Aan de ene kant heb je Anna. Anna wordt goed neergezet, je leert haar kennen als een mooie, populaire en gelukkige jonge meid (en een wandelende horoscoop). Alles gaat haar voor de wind: ouders die alles voor haar over hebben, een vriendin (Sylvie) waar ze alles mee doet en kan delen, goede cijfers op school. Anna is gelukkig en tot aan haar zestiende verjaardag kon niets daar verandering in brengen. Tot de avond van haar ‘sweet sixteen’. De verkrachting zet haar leven (hoe kan het ook anders) compleet op z’n kop. Wie heeft dit gedaan en waarom? Is het een van haar vrienden geweest? Of toch die ene die onuitgenodigd op het feest was? Anna gaat heel ver om erachter te komen wie de dader is….te ver, met alle gevolgen van dien.  ""Ik ben de schrijver, de regisseur en de hoofdrolspeler. De verhaallijn ligt volledig in mijn handen. Zelfs de duur van de film bepaal ik. Het einde is onbekend, maar hangt volledig af van mijn eigen planning en acteerkwaliteiten.""   De dader komt ook aan het woord. In dagboek-vorm vertelt hij over zijn obsessie met Anna. Zijn grote fantasie, zijn droom die uitkomt op het moment dat hij Anna te pakken krijgt en gevangen houdt. Het hoe is al snel duidelijk, het waarom blijft tot de laatste bladzijde bewaard!  Het verhaal wordt op een vlotte en prettige manier verteld. De personages en hun karakters komen goed tot leven en er zijn wat mij betreft geen personages overbodig of niet voldoende uitgewerkt. Het enige waar ik me soms aan stoorde, is de manier waarop alles ‘ondertiteld’ werd. Sommige stukjes zijn iets te lang en te gedetailleerd beschreven, terwijl het in mijn ogen op dat moment niet iets toevoegt aan het verhaal. Jennefer Mellink weet vanaf het begin de spanning goed op te bouwen en de lezer tot het laatste moment op het verkeerde been te zetten. Het plot is goed uitgewerkt en verrassend. Een debuut om trots op te zijn en een aanrader!"
"0","Eurodance is het blijmoedige antwoord op de housemuziek uit Chicago. Deze commerciële Europese tegenhanger werd beïnvloed door stijlen zoals: new beat, italodisco en hiphop. Het draagt een positieve boodschap uit, is makkelijk te volgen en bestaat uit eenvoudige teksten. Colin & Kevin Kraan schreven er een boek over met de enigszins misleidende titel: No Limit 90’s, met klein geschreven subtitel: De ultieme Eurodance hits. Daaruit kun je concluderen dat het boek over Eurodance hits uit de jaren 90 gaat. Nu is dit niet helemaal het geval, O-Zone, de Moldavische boyband die met hun ‘Dragostea Din Teï’, in Nederland in 2004 een mega zomerhit scoorde, staat hier ook tussen.    De broers Kraan namen soms telefonische, maar veelal live interviews af en stelden dit boek samen met hierin 35 Eurodance artiesten. De teksten uit deze interviews worden deels in spreektaal overgenomen (Nederlands en Engels door elkaar). Te beginnen bij 2 Unlimited en eindigend bij The Vengaboys. Daar tussenin veel variatie van Hakkûhbar, Gabber Piet en Haddaway tot Snap!, Sash! en Aqua. Overigens in schijnbaar willekeurige volgorde. Nagenoeg claimen alle artiesten de Eurodance uit te hebben gevonden. Terugkerend zijn de enorme grote ego’s en macht van de producers en de platenbonzen. Om over de dito ego’s van de meeste artiesten te zwijgen. Hier en daar wordt er flink met modder naar elkaar gegooid. De bekvechtende Ray en Anita (2 Unlimited) zijn daar een bekend voorbeeld van.    Nederland heeft 2 Unlimited, Duitsland heeft Snap!. ‘Rhythm Is A Dancer’ (1992) is de norm voor alles wat volgt. Vlak ook de broers Boer van 2 Brothers on the 4th Floor niet uit; begonnen in een driekamerflatje in Utrecht. Je raadt het al: op de vierde verdieping. Met mixjes op cassettebandjes en een knipoog naar Four-to-the-Floor beatpatroon in de housemuziek. Zij scoorden de een na de andere wereldhit. En Captain Jack doet nu meer optredens dan toen ze miljoenen platen verkochten en is nog elk weekend volgeboekt. Leuke anekdotes zijn het zeker. Desondanks zal de echte Eurodance liefhebber niet veel nieuws lezen.    ‘Een zeer onthullend en grappig boek’, schreeuwt de cover. Onthullend zit hem wellicht in de vele lijstjes, zoals het lijstje met bedpartners van Ray Slijngaard. Wat heeft dit met Eurodance te maken, behalve dat hij de gekende zanger van 2 Unlimited is? Grappig is het verhaal over het ontstaan van The Vengaboys, maar dit is toch bij de doelgroep reeds bekend? Opvallend zijn de kwalitatief slechte foto’s, misschien wel met opzet zo gepubliceerd, want veelal lijken het screenshots van een beeldbuis. Het onderschrift bij de foto’s klopt vaak niet; personen worden verwisseld. Is het boek afgeraffeld? De verhaallijn is soms ver te zoeken, het is rommelig geschreven. En zodra je lekker in een verhaal bent is het af en begint het volgende hoofdstuk. Bij Real to Real en Gala heb je niet eens de kans in het verhaal te komen; er staat eigenlijk niks.    Met YouTube in de aanslag is het leuk deze tijd te herbeleven. Dáár word je enthousiast van, van het boek wat minder."
"1","Bevrijding is het vierde boek over de familie Cazalet en speelt zich af net na de WOII. Het dagelijkse leven is nog steeds niet makkelijk, er moet puingeruimd worden en Engeland moet weer opgebouwd worden. Dit geldt niet alleen voor het land maar ook zeker voor de Cazalets, waar ze tijdens de oorlog met de hele familie samen in Home place gewoond hebben zijn ze nu op zoek naar een plek voor het eigen gezin. Ook wordt er puingeruimd op relatiegebied, er worden relaties verbroken die al tijden niet goed waren en er bloeien nieuwe relaties op.  Howard vertelt dit alles weer vanuit verschillende perspectieven, zowel vanuit de persoon zelf als uit het perspectief van de partner, een familielid of een buitenstaander. Dit maakt dat je een mooi compleet beeld krijgt van de situatie en maakt dat je meeleeft met al die personages die je na de eerste drie boeken al zo goed kent alsof ze tot je eigen familie behoren.  De beschrijvingen zijn net als in de vorige delen weer schitterend en beeldend, wel lijkt het tempo weer wat hoger te liggen wat het lezen prettiger en toegankelijker maakt voor een grotere groep lezers.  Howard weet te boeien en bouwt spanning op en houdt de lezer alert door regelmatig aan het begin van een hoofdstuk even onduidelijk te laten over wie het gaat, maar na een paar regels heb je dit ontcijferd en lees je verheugd verder.  Op het eerste gezicht lijken de verhaallijnen afgerond te worden en voel je het afscheid van deze bijzondere familie naderen…. maar ineens begint het te dagen; er worden ook nieuwe lijntjes uitgezet, het verhaal is niet klaar. De nieuwsgierigheid naar deze ontwikkelingen wordt aangewakkerd. En gelukkig heeft Howard dit ook zelf beseft en twintig jaar na het verschijnen van Bevrijding besloten om nog een vijfde boek over de familie Cazalet te schrijven."
"0","Het is maar goed dat 'Je bent gewaarschuwd' niet mijn eeste Patterson is, want anders werd het waarschijnlijk direct mijn laatste. Aangezien ik al meer boeken van Patterson heb gelezen, weet ik dat zijn andere boeken veel beter zijn. Zou het komen door de samenwerking met Howard Roughan dat dit boek slechter is? Ik heb meerdere boeken gelezen die geschreven zijn door Patterson in samenwerking met andere auteurs. Bij die boeken meende ik een goede samenwerking tussen beide schrijvers te bespeuren, in dit boek miste ik dat. Dit blijkt uit het soms abrupte hoofdstukeinde en zinsbouw komt niet altijd overeen. Ondanks dit, leest het boek wel snel en vallen aan het eind alle puzzelstukjes op zijn plaats. Toch miste ik spanning in dit boek. Ik vond de thema's ook weinig aansprekend.  Kristin is een fotografe. Aangezien ze nog weinig succes als fotografe heeft, is ze tevens als nanny werkzaam bij de getrouwde Michael en Penly waar ze voor twee kinderen zorgt. Kristin en Michael krijgen een verhouding. Een enorm uitgekauwd verhaal(man begint relatie met nanny). Wat minder voorkomend is, is dat Kristin paranormale ervaringen heeft (ze ziet angstige dingen die in de toekomst plaats zullen vinden; specifieker kan ik niet zijn zonder teveel inhoud van het boek prijs te geven). Ik moet zeggen dat dit deel mij ook totaal niet aansprak. Het verhaal is niet vloeiend op punten van gebeurtenissen in het hier en nu en dingen die ze in het heden ziet maar pas in de toekomst plaats zullen vinden. Bovendien is het allemaal zeer ongeloofwaardig."
"1","In dit boek volgen we psychiater-in-opleiding Edgar Simons. Sinds een dodelijke zelfmoord van een patiënt van hem, staat hij onder toezicht van zijn opleider. Als persoon is hij een eenzaat, maar als zijn oma belt, springt hij meteen recht om naar haar toe te gaan. Aangezien zijn privéleven niet veel voorstelt, stort hij zich op zijn werk. Vooral met één patiënte, Stella, bouwt hij een bijzondere band op. De afstand moet bewaard blijven, want ze zijn tenslotte arts-patiënt, toch is dit gemakkelijker gezegd dan gedaan...  Het boek heeft korte hoofdstukken. Doorheen de hoofdstukken leer je Edgar beter kennen, maar toch niet helemaal. Hij wordt neergeschreven als een eenzaat en dat gevoel krijg je als lezer ook. Hij is moeilijk te doorgronden. Stella is dan weer zo neergeschreven dat je ze meteen voor je ziet. Iedereen kent zo'n meisje wel, ook al heeft zij dan niet meteen borderline.  De auteur gebruikt heel veel medische termen. Voor professionelen in de zorgsector komt het allemaal bekend voor, maar voor de zogenaamde leken is het misschien handig om een woordenboek erbij te halen. Niet alle medische termen hoefden voor mij in het verhaal te staan. Een voorbeeld hiervan zijn de woorden clavicula en sternum. Deze woorden hebben eigenlijk niets te maken met het verhaal op zich, dus hier kon de auteur beter sleutelbeen en borstbeen gebruiken, zodat het toch een bredere toegankelijkheid heeft. Het woord suïcide wordt ook vaak gebruikt. Dit is al een meer bekend woord, ook voor de leken, maar hier kon evengoed zelfmoord gebruikt worden. Aan de ene kant begrijp ik het gebruik van de medische termen wel, maar aan de andere kant vind ik het jammer voor de leken en de toegankelijkheid van het boek.  De schrijfstijl is vlot, maar niet zo vlot dat je het boek kunt bestempelen als ""tussendoortje"". De zinnen zijn mooi, maar af en toe moeilijk, opgebouwd. Je kunt het ook niet gewoon lezen, je moet er echt wel bij nadenken af en toe.  Al bij al vond ik het een prima boek. Helemaal in mijn genre, korte hoofdstukken, een mooi verhaal en herkenbare personages. Mooi debuut van Erik Rozing."
"0","De historicus Yuval Harari heeft met zijn werken Sapiens en Homo Deus een soort status als beroemdheid verworven. Deze boeken zijn van een hoger niveau dan het boek 21 Lessons for the 21st Century. Door de grondige analyse en de kraakheldere schrijfstijl zijn deze werken bijna onovertrefbaar. Dit niveau haalt Harari’s meest recente werk (helaas) bij lange na niet.  De titel is al misleidend te noemen omdat hij niet daadwerkelijk oplossingen biedt voor thema’s als terrorisme, religie, nationalisme en andere zaken. Erger nog is de tegenstrijdigheid en de oppervlakkige analyse die hij vaak maakt in zijn 21 hoofdstukken. Een voorbeeld hiervan is dat Harari de mens bijna reduceert tot een combinatie van bio chemicaliën zonder vrije wil en bewustzijn maar tegelijkertijd als les voor de mens in de 21ste eeuw de ken uzelf spreuk meegeeft uit de tijd van Socrates. Het fascinerende van het boek en meteen ook het enig lichtpuntje is dat Harari het aandurft om onderwerpen en uitdagingen aan te snijden die de wereld van vandaag vormen.  Zijn schrijfstijl, alhoewel kraakhelder, gaat ten koste van de grondigheid van zijn analyse. De onderbouwing is vaker dan mij lief is, te summier voor de conclusies die hij trekt. Vooral het laatste hoofdstuk over meditatie komt uit de lucht vallen en valt behoorlijk uit de toon. Wat dit hoofdstuk heel ironisch maakt is dat alle meta-verhalen door Harari als onzinnig en fictie worden afgedaan, maar tegelijkertijd beschrijft hij hoe meditatie betekenis geeft aan zijn leven.  Harari wordt vaak afgedaan als onheilsprofeet maar die rol gaat hem veel beter af als die van goeroe. Hopelijk zal hij in zijn volgend werk het commerciële aspect en de zogenaamde lessen loslaten en datgene doen waarin hij goed is: een scherpzinnige analyse schrijven over de grote problemen in de wereld en de weg die de mensheid bewandelt briljant uiteenzetten. En zelfs na, dit teleurstellend werk, zal ik weer trouw wachten op zijn volgend werk."
"1","Dit deel 1 van de tweeluik Heaven can wait was heel erg leuk. Ik heb hem als een trein uitgelezen en het boek is van begin tot eind heel goed bevallen."
"0","Het verhaal mist de explosie van leesplezier. Het plot is is origineel maar komt helaas slecht uit de voeten. Kortom een gebrek aan spanning en sensatie. Wel prachtig omschrijvingen van de natuur van Ameland."
"1","Twintig jaar geleden was Oscar Seefeld een succesvolle advocaat bij een groot advocatenkantoor. Door een persoonlijk drama raakt hij aan lager wal. Langzaam weet hij zijn leven weer op te bouwen en start alleen een advocatenkantoor op. Alles verandert als hij een nieuwe klant krijgt, een voormalig werknemer van zijn vorige werkgever.  Oscar, 63 jaar , is een eenzame man, die zijn leven slijt op zijn advocatenkantoor en in zijn appartement waar hij voornamelijk computerspelletjes speelt. Twintig jaar geleden is zijn zoon overleden door een ongeluk. Oscar weet wie het gedaan heeft en zint al die jaren op wraak.  Het verhaal speelt zich wisselend af in het heden en verleden. Langzaam ontplooit zich het leven van Oscar. Door de nieuwe klant ziet hij kansen om de “ moordenaar” van zijn zoon te ontmaskeren. Hoe ver gaat Oscar om de waarheid aan het licht te brengen?  Het is een vlot geschreven , goed opgebouwde thriller, met een verrassend en krachtig einde. Een verhaal over wraak, maar ook over recht en onrecht. Hoe ver zou je zelf als lezer gaan ?  Spanning: *** Plot: **** Schrijfstijl: **** Originaliteit: **** Psychologie: ****  Algemeen ****"
"0","Waarom dit boek het certificaat thriller heeft gekregen is mij totaal niet duidelijk. Het is nergens spannend. Heel in het begin word er een vrouw in haar buik geschoten en vervolgens gaat het het hele boek lang over het onderzoek en dan nog vooral het wachten op de uitslagen. Tijdens dat wachten wordt er dan uitgebreid verslag gedaan van het privéleven van de verschillende hoofdpersonen. Ik hoopte dat in ieder geval het eind nog spannend zou zijn maar helaas. Het is meer een politieroman en nog geen interessante ook. Jammer van mijn tijd."
"1","Ik heb helemaal géén moeite gehad om in het verhaal te komen, al kan ik er wel inkomen dat sommige het begin en beetje langdradig vinden, maar ik heb daar dus geen last van gehad. Ik kan alleen maar zeggen: Superboek!!! Gelukkig zijn deel 2 en 3 er nog..."
"0","Tsja, als je er zoveel over hoort, dan lees je zelf ook maar de Da Vinci Code, ook al zijn thrillers niet m'n favoriete genre. Het is geschreven in soepel Engels en leest als een trein, maar is ook uitermate ergelijk. Ten eerste zijn daar wat ik noem de 'reisgids'-beschrijvingen van allerhande gebouwen: er kan geen monument opdoemen of we komen het bouwjaar en het aantal tegels te weten. Als ik een reisgids wil lezen, koop ik wel een reisgids. Ten tweede zijn de beschreven emoties van een clichéniveau zoals dat al in honderden thrillers voorkomt: 'happily ever after'. Als daar allemaal nog overheen valt te komen, is ook de plot enigszins vergezocht. Het idee van de bloedlijn van Christus is aardig, maar is een klein deel van de eigenlijke plot (ongelooflijk dat het Vaticaan zich daar zo druk over maakt). Alleen dus lezen als je van thrillers houdt met alle mogelijk clichés, en met reisgidsbeschrijvingen."
"1","genoten van dit boek, lekker korte hoofdstukken, vlot te lezen... Heb het mogen recenseren voor www.boekenbijlage.nl en was daar erg blij mee. Als je houd van spanning, avontuur, beetje mysterie, nog meer spanning en een boek dat sneller leest dan de bliksem is dit een aanrader... Het idee achter de krachten van Michael en de andere kinderen is origineel en het verhaal zit goed in elkaar... Ik zal hier verder niet te veel over uitwijden om geen spoiler te schrijven. Al heeft het boek een open einde en wil je eigenlijk niets liever dan deel twee lezen is het echter wel goed zelfstandig te lezen wat ik zelf wel prettig vind..."
"0","Afgaande op de ""litteraire"" reputatie heb ik mij via de bibliotheek verzekerd van mijn eerste French exemplaar. Mijn hoog gespannen verwachtingen bleken niet terecht, blij dat ik het niet gekocht heb! Het duurt wel even voordat je je afvraagt wat er met het verhaal gebeurt : niet altijd kan je de vinger leggen op het punt waar de spanning breekt, of waar de logica niet is terug te vinden, maar het zakt helemaal weg.  Ze kunnen zeker goed schrijven, maar vlotte zinnen en puntige beschrijvingen maken het voor mij nog niet literair. De plot is zonder meer vergezocht: het lijkt erop dat ze, niet-wetend hoe er een punt aan te draaien, op de kersverse echtgenoot als would-be moordenaar komen. Die als zodanig helemaal geen logische kandidaat is omdat hij volledig van karakter zou moeten zijn omgeslagen om zich te kunnen gedragen zoals beschreven.  Dat de ik van Holly omslaat in de ik van haar vriendin Meg doet dubbel gekunsteld aan: het zo veranderde karakter van de ik-figuur blijkt niet uit het taalgebruik.... Voor zover je op slechts één boek een mening kunt baseren is wat mij betreft de reputatie van French en French hopeloos opgeklopt: ze kunnen best lekker spannende passages schrijven, maar soms lijkt ineens de koek wel op...."
"1","Mooi verhaal, je kunt er inderdaad heel veel uithalen, maar zo lees ik eigenlijk niet. Ik lees meestal 'gewoon' letterlijk wat er staat, en dan is dit gewoon een mooi verhaal. Niks meer, niks minder."
"0","Als je de echte Nicci French wil lezen, dan kom je hier wel bedrogen uit. Het verhaal mist de spanning en de passie van vorige boeken. De verhaallijn is nogal zwakjes en op den duur wordt het wel wat vervelend. Alsnog blijft het een mooi boek al heb ik ditmaal wel meer moeite moeten doen om het uit te lezen. Hopelijk volgende keer beter!"
"1","Vrouwe Middernacht gaat over Emma Carstairs, haar ouders zijn 5 jaar geleden vermoord. Door wie is nog niet bekend en Emma is vastberaden te achterhalen wie de dader was. Emma is een schaduwjager, een Nephilim en jaagt op demonen. In haar zoektocht krijgt zij hulp van Julian, haar paratabai, zijn familie en haar vriendin Cristina. De band tussen twee paratabai is een hechte bijzondere band en die band versterkt de runen die men op elkaars lichaam schrijft. Echt liefde, hartstochtelijke liefde is verboden tussen paratabaiwaarom is niet duidelijk, maar “ De wet is de wet, en de wet is hard.” De Blackthorn-familie bestaat uit Julian met zijn broertjes en zusjes en hun oom. Julian heeft de vaderrol op zich genomen en die valt hem soms zwaar.  Dan stuit Emma op bizarre moorden. De overschotten vertonen symbolen die ook op haar vermoorde ouders stonden, het maakt haar vastbesloten de moordenaar te ontmaskeren. Ondertussen mengen de Elfen zich ook in het onderzoek en brengen zij Mark terug, de broer van Julian, die jaren geleden met de Elfen mee moest. Het leven bij de Elfen heeft Mark veranderd. Past hij nog wel in het Blackthorn gezin?  De moorden gaan door en het wordt duidelijk dat het om een demonisch complot gaat. Langzaam maar zeker sluit het net zich en komen de schaduwjagers achter de waarheid, dan wordt ook duidelijk wie Vrouwe Middernacht is en vindt er een verbijsterende ontmaskering plaats. Emma en Julian worstelen met hun gevoelens voor elkaar. Waar houdt de ene vorm van liefde op en waar begint de andere?  Van sommige boeken word ik zo gelukkig en dit is er 1 van. Alleen de cover al is het waard om het boek in handen te nemen, die is namelijk prachtig. Cassandra Clare heeft een manier van schrijven die je direct gevangen houdt in het verhaal. Je wordt meegesleurd door haar vloeiende manier van schrijven en de prachtige poëtische manier waarin zij dingen omschrijft. “ Ze keek naar haar vingers; om de een of andere reden waren ze verstrengeld, alsof ze zo een kooi vormden die haar gevoelens binnen kon houden.” “ Het is niet allemaal een kleur, je haar. Hey is niet alleen maar goud; het is amber en taan en karamel en tarwe en honing”  Het is een snel verhaal en zit vol actie, niet alleen qua gevechten, maar ook met onderzoeken en normale alledaagse dingen. Het verhaal staat niet stil, kabbelt niet rustig voort. Zaak is om je mee te laten nemen en erin te duiken. Ik had geen andere keuze. Het verhaal is niet alleen vanuit het perspectief van Emma geschreven, maar ook van Julian, Cristina en Mark, ook dit zorgt voor het vlotte, soepel lopende verhaal. Vrouwe Middernacht is echt een YA-boek, er is rekening is gehouden met de zinsopbouw en lengte van zinnen. Het is wellicht wat minder complex dan volwassenen fantasy, maar dat neemt niet weg dat volwassenen hier ook van kunnen en zullen smullen. Alhoewel het een dik boek is, 700 blz, voelde dat absoluut niet zo. Het had van mij nog veel langer mogen zijn. De personages zijn zo goed beschreven dat je ze voor je ziet. Zo is 1 van de broertjes, Ty, echt fantastisch beschreven, de jongen heeft autistische kenmerken die precies zo zijn zoals bij mijn zoon, ik sloot Ty dan ook gelijk in mijn hart. Hij was zo herkenbaar, zo tastbaar. De zinderende, snijdende spanning tussen Emma en Julian is te voelen en als lezer wil je niets liever dan dat alles goed komt voor deze twee.  Diverse thema’s komen aan bod ; Liefde, verantwoordelijkheidsgevoel, schuldgevoel, beschermingsdrang, opoffering, bedrog. Kan liefde alles overwinnen? Is liefde genoeg? Het einde smaakt wrang. Ik als lezer wilde niet dat het zo zou eindigen en ik kan niet wachten totdat het vervolg verschijnt. “ Er was hier iets gaande, iets wat tentakels uitstak naar de Benedenwereld en klauwde aan de wortels van alles wat ze kenden”"
"0","Melissa Hill mag dan bestsellers op haar naam hebben staan, maar het schrijven van een thriller blijkt toch van een andere orde dan het schrijven van chicklits. 'Taboe', geschreven samen met echtgenoot Kevin Casey, is onder de maat.  Het verhaal begint aardig, ik had het gevoel dat het wel wat kon worden, maar ben daarin teleurgesteld: - Het taalgebruik is te eenvoudig. - Ik mis diepgang en warmte, de karakters en verhaallijnen komen onvoldoende uit de verf. - De vele moorden zijn een voldongen feit, maar worden niet of nauwelijks beschreven. - De dader ligt voor de hand. - Eenrichtingsperspectief vanuit de gedachtegang van forensisch onderzoeker Reilly Steel.  'Taboe' is onvoldoende boeiend, leest te gemakkelijk weg (als je het al niet terzijde legt omdat het gewoon niet goed genoeg is). Nadenken is niet nodig, alles wordt voorgekauwd en is voorspelbaar. Jammer, er had op basis van de ingrediënten zoveel meer in gezeten."
"1","Wat als je je kindje niet in bed vind als moeder en wat als je als vader je kindje dood terug vind in je wagen? Wat is er nu echt gebeurd? Jelka vind het vreemd dat ze niet is wakker geworden van haar zoontje en dat ze zo lang geslapen heeft. Ze herinnerd zich alleen de stem van Oscar die zegt: ""Ik drogeer haar wel"". En dan doordat ze haar zoontje Cody niet vind, probeert ze Oscar te bellen en te vragen of hij Cody mee heeft , maar die neemt niet op. Waar zit hij en wat gebeurd er allemaal? Uiteindelijk is hij op het politiebureau met hun dode zoontje en begint de vraag hoe hun zoontje gestorven is en wie nu de schuldige is. Dit is een verhaal die ook in het echte leven al realiteit geweest is spijtig genoeg en ouders kunnen soms door vermoeidheid of andere factoren hun kindje vergeten in de auto. Dit boek leest echt heel vlot en blijft spannend tot het einde en is echt de moeite waard om te lezen en is een mooi debuut van deze schrijfster"
"0","Een debuutroman, zonder verwachtingen start ik aan het boek van Els Ampe, actief als fractievoorzitter voor Open Vld in het Brussels parlement en schepen in de stad Brussel. De cover trekt me niet zo aan, maar smaken verschillen, de titel eens te meer ""Aylans geheim"", dan gaat er al een lichtje branden, is dit een verhaal met een mysterie? Even goed de korte inhoud, spreekt me direct aan, Aylan die in Syrië gewoond heeft en dan toch terecht komt in België, een actueel thema, een thema die echt bij onze tijdsgeest past. Op de eerste pagina staat er een zin ""Voor alle mensen op de vlucht voor overheersers"", ik ben nog niet aan het lezen en het raakt me, hoeveel mensen zijn niet op de vlucht? *Aylan wordt geboren in 1990 te Syrië, zoon van een katholieke moeder en een vader die niet praktiserend islamiet is. Als Aylan 13 jaar is, neemt vader eindelijk zijn zoon mee naar de markt, mag hij eindelijk met zijn vader mee amandelen en abrikozen verkopen. Op een zaterdag, als de markt gedaan is, neemt vader Aylan mee naar een oude vrouw Sayenna. Daar leert Aylan dat de wereld groter is, daar leert hij boeken kennen waar hij nog niet van gehoord had, kent hij zijn vader wel? Stiekem begint hij zijn wereld te vergroten door de boeken van Sayenna en door de levenslessen van zijn vader. We volgen doorheen het verhaal het leven en de kijk van Aylan op de wereld, zijn zoektocht dit beladen met soms iets te veel politieke informatie. Het liefdesverhaal op zich is mooi, maar het einde moet dan weer vooruit gaan. Denk dat smaken verschillen en lezers die echt houden van deze politieke kijk op het leven, wel gaan houden van dit boek, voor mij was het iets ""te"" veel van het goede!"
"1","Of het verhaal nu echt is of niet, ik werd meegesleept in een wereld waar ik al veel over gehoord had maar nu echt kon beleven. Het verhaal kan je zien, horen, proeven en ruiken door de krachtige maar niet langdradige beschrijvingen. Je maakt contact met je eigen (on)sterfelijkheid en die van anderen. Ik heb het boek in één ruk uitgelezen omdat het mij op een aangename manier bij de keel greep. Topper!"
"0","Had heel wat van dit boek verwacht maar het kon me echt niet boeien. Misschien lag het wel aan mij maar ik kon niet wachten tot ik het uit had. (Wilde het wel persé uitlezen) Net als Sannetje moest ik af en toe denken aan deel 1 van 'In de ban van de ring', meteen al met het plattegrondje voorin, met de reis door bos en bergen, een vijand op de loer en natuurlijk de ring van ridder Edwinem. Misschien had ik dit 30 of meer jaren geleden wel een mooi spannend boek gevonden maar sorry, nu niet meer dan 2 duimpjes."
"1","Onze eigen maatschappij als dystopie, dat is het originele uitgangspunt waaruit De man die de tijd meenam vertrekt. Loser Tom Barren komt uit een techno-utopisch 2016, maar komt door een foutje in ons 2016 terecht. En hier ziet de wereld er opeens wel heel anders uit.. Een intrigerende premisse die me van begin tot eind wist te vermaken.   De man die de tijd meenam gaat over Tom Barren, de mislukte zoon van een supergenie. In zijn 2016 is de wereld schoon, vredig en gelukkig dankzij de uitvinding van het Goettreider Werktuig. Grensconflicten en milieukwesties zijn verleden tijd. In die wereld verloor Tom echter ook zijn moeder en de collega waar hij verliefd op is. Wanneer Tom met een door zijn vader uitgevonden tijdmachine terug in de tijd reist naar 1965 - het moment waarop het Goettreider Werktuig voor het eerst werd aangezet - verandert hij iets in het verleden, waardoor hij in ons 2016 terecht komt. Deze bizarre en vervuilde wereld voelt voor hem aan als een dystopie, maar het is wel een wereld waarin zijn familie én zijn geliefde nog in leven zijn. Wat nu? Bouwt hij hier zijn leven op, of gaat hij terug naar zijn utopische 2016?  De invalshoek van dit verhaal is ontzettend intrigerend. Onze eigen maatschappij wordt afgeschilderd als een dystopie, maar het blijkt algauw dat de Tom in 'ons 2016' het heel wat beter voor elkaar heeft dan die in het techno-utopische 2016. Dus is dat eigenlijk wel de utopie? Naast de toffe premisse is het verhaal van De man die de tijd meenam ook erg onverwacht, ik had geen flauw idee waar het verhaal naartoe ging en ik werd tijdens het lezen keer op keer verrast.  Ook de grappige schrijfstijl is een pluspunt voor mij. Elan Mastai heeft echt een hilarisch grappig boek geschreven, waarbij hij bijzondere vertelvormen niet schuwt. Hij wendt zich meerdere keren tot de lezer, geeft hoofdstukken waarin hij de voorgaande hoofdstukken samenvat - later krijg je hier een logische verklaring voor - en durft het aan om een compleet hoofdstuk achterstevoren te schrijven. Het geëxperimenteer met taal voelt echter nergens gekunsteld of als een trucje, het is altijd in dienste van het verhaal.  Een verhaal over tijdreizen bevat vaak een hoop technische informatie en dat is ook in De man die de tijd meenam het geval. Maar omdat het hoofdpersonage zelf ook niet van alle machines snapt hoe het precies werkt, werd het nergens voor mij te technisch. Sowieso werd de informatie goed gedoceerd en afgewisseld met dialogen en herinneringen. Dus geen informatiedumps van hier tot Tokio in dit verhaal.  Aan de korte hoofdstukken en de vlotte schrijfstijl kun je merken dat deze debuutroman geschreven is door een scenarioschrijver. Ik zag het boek eigenlijk als een film aan me voorbij gaan - en ik zou ook heel graag een verfilming zien van het verhaal van Tom Barren. Maar ook het geschreven woord wist me te raken. Ik zat voortdurend luidop te grinniken in de trein en tegen het einde liepen de tranen over mijn wangen. Duidelijk een schrijver die weet hoe hij op de emoties kan inspelen!  Wel moet ik aanhalen dat ik echt niet oké ben met de 'verkrachting scènes' en de manier waarop de personages hiermee omgaan. De vrouwelijke personages in dit boek zijn me iets te onderdanig en laten zich wel heel gemakkelijk door de man onder de voet lopen. Ook de romantiek vond ik hier en daar wat onrealistisch.  De man die de tijd meenam wist mij al met haar allereerste zin te overtuigen- 'Het punt is, ik kom uit de wereld die er had moeten zijn' - en bleef me van begin tot eind verbazen. Elan Mastai weet in zijn debuut een hilarische, maar tegelijkertijd pijnlijk realistische schets van onze maatschappij als dystopie te maken. Het boek is onvoorspelbaar, origineel en ontroerend en laat je geen moment los. Ik zat voortdurend te gniffelen in de trein en heb tegen het einde ook stiekem een traantje gelaten. De experimenten met taal geven het boek een compleet eigen stem, zonder dat het als een trucje voelt. Mastai maakt indruk met een wervelend debuut. Deze recensie verscheen ook op Oog op de Toekomst."
"0","De onwillige getuige is mijn eerste kennismaking met de boeken van Denise Mina. Ze heeft al twee eerdere delen geschreven, en dit is deel drie in de Garnett Hill trilogie.  Ik moet eerlijk zeggen dat het boek mij niet kon boeien. Het verhaal komt moeizaam op gang en is vrij fragmentarisch door de korte hoofdstukken. De uiteindelijke ontknoping van de twee verschillende verhaallijnen is wel weer een beetje verrassend, maar ik vond het niet erg makkelijk om door te blijven lezen tot het einde.  Meestal word je door een hoofdpersoon gegrepen en ga je je met hem of haar identificeren. Als dat niet het geval is omdat de hoofdpersoon bijvoorbeeld onsympathiek is, dan is er meestal op z'n minst een pakkende verhaallijn, en laat dat nu ook niet het geval zijn..... Natuurlijk geldt ook hier weer dat smaken verschillen en ik hoor graag een andere mening. Wellicht dat de drie delen toch niet afzonderlijk te lezen zijn en had ik toch gewoon met deel 1 moeten beginnen?"
"1","De appel valt niet ver van de boom. Dit is helemaal juist als je spreekt over Hans en zijn vader Gie Bogaert. Beide Vlaamse schrijvers debuteerden zelfs op precies dezelfde leeftijd: op 28 jaar. Geen wereldschokkend feit, toch wel een bijzonder gegeven, niet? Twee opmerkelijke verhalen in één, dat is het debuut Echo van Hans Bogaert. Hij heeft het zichzelf niet gemakkelijk gemaakt; het is allesbehalve een eenvoudige roman geworden. De Vlaamse student Viktor Roscam misleidt zijn ouders en zijn vriendin. Eind jaren tachtig meldt hij dat hij onderduikt bij de Benediktijnen, om zich helemaal te kunnen concentreren op zijn studie. Hij ontvlucht echter Vlaanderen en kiest voor West-Berlijn, waar de val van De Muur in aantocht is en de Wende bijna een feit. Hij hoeft geen voorgekauwd leven, hij wil dit zelf uittekenen. Tevens lijdt hij onder zijn schuldgevoel tegenover zijn jongere broer Gerard. Als kleine jongen brak deze laatste zijn nek, door de schuld van Viktor. De Duitse Juliane, een eerder ontoegankelijke vrouw, zet Viktors leven in Berlijn op stelten. Bijna 25 jaar later staat de hoofdpersoon als viroloog aan de vooravond van zijn internationale doorbraak. Hij heeft een vaccin ontwikkeld dat chronische ziektes zou genezen. Eenmaal terug in Vlaanderen stuurt Juliane hem een boodschap, waarin ze meldt dat ze is ‘uitbehandeld’. Hoe ver kan of mag Viktor gaan met zijn medische ontdekking, in de hoop hiermee het leven van deze extraordinaire vrouw te redden? 'Ze klampte zich aan me vast als een appendix. Ik duldde het, gewoon, omdat ik nu eenmaal met haar was vergroeid.' Je vraagt je tijdens het lezen weleens af: waar ligt nu toch die magische grens tussen realiteit en fantasie? Echo als debuut analyseren en weergeven in enkele sleutelwoorden? Wonderlijk, gedurfd, filosofisch, origineel, zelfzeker. Hans Bogaert schrijft geen zoutloze zinnen, integendeel, hij voegt er zelfs een flinke portie peper aan toe! Als lezer moet je zeker niet verbaasd zijn dat je bepaalde zinnen of passages meermaals moet gaan herlezen. Het grote onderscheid, tussen een goede en een erg goede romandebutant, toont Bogaert aan met zijn krachtige stijl en taal. Het zijn dan soms wel erg lange zinnen, toch getuigen die telkens weer van hun hoogwaardige kwaliteit. Ook zet hij zijn lezers stevig aan het werk en vereist hij dat ze reflecteren over het intelligente en gecompliceerde verhaal. Zijn hoofdpersonage Viktor wil echt iets bereiken en is van plan om zelf nog meer volume en inhoud te geven aan het leven. De echo’s uit zijn verleden weerkaatsen echter driftig op het heden. De auteur slaagt er toch maar mooi in het gecompliceerde karakter en geweten van Viktor te ontleden. Het gebeurt niet vaak dat Vlaamse debutanten het aandurven om meteen met een ambitieus werk door de grote literaire poort te stappen. Met Echo toont Hans Bogaert dit lef wel; driewerf hoera hiervoor."
"0","Laat ik alvast mijn recensie beginnen door te zeggen dat dit eigenlijk niet het type boek is dat ik normaal lees, misschien daarom dat ik ook niet ten volle het boek kan 'waarderen'. Ik heb verschillende reviews gelezen die het boek echt de volledige 5 sterren geven, maar dat vind ik persoonlijk toch wel iets te veel.  Het verhaal neemt nochtans een leuke start om te vertellen hoe Jezus ongeveer zijn kleine kindertijd door brengt. Als hij 8 jaar oud is, dode hagedissen laten verrijzen en de engel die eigenlijk SpiderMan wou zijn, vond ik echt een leuke. Echter naarmate het verhaal verder gaat, geeft het verhaal zo een beetje het gevoel alsof er maar geschreven is om pagina's te vullen, en ik denk dat het boek makkelijk wat korter had kunnen zijn. Het einde (met de kruisiging van Jezus) had ik eigenlijk wat meer van verwacht. Op een andere manier dan wat er van geworden is."
"1","Ik hap naar lucht en doe mijn best om me te ontspannen. Het zweet breekt me uit en gutst langs mijn lijf, maar uiteindelijk geven de spieren zich gewonnen en raken ze uit de knoop. Nu volgen die tien helse seconden waarin ik zweer dat ik liever doodga dan dat ik dit nog eens moet doormaken. Dan is het voorbij. Dit citaat uit de proloog van Kelley Armstrongs Gebeten zegt veel over het gevoel van het hoofdpersonage bij het lot dat haar toegeëigend is. Elena is al tien jaar een weerwolf en lange tijd heeft ze zich verzet tegen haar nieuwe bestaansvorm, maar nu heeft ze zich ermee verzoend en weet ze haar transformaties te controleren. Haar nieuwe leven in de stad heeft dit zeker beïnvloed, ze kan het zich gewoon niet meer permitteren om elke nacht in haar wolvengedaante te transformeren. Haar smoesjes om s avonds alleen de deur uit te gaan zijn naderhand ook wel op en ze wil geen argwaan wekken bij haar vriend Philip. Alles lijkt dus goed te gaan, op de drang om te transformeren na, totdat Elena wordt gebeld door Jeremy, de leider van haar vroegere roedel. Langs de telefoon wilt hij niet zeggen wat er is, alleen dat ze dringend moet komen. Elena wilt eigenlijk helemaal niet gaan, maar als zelfs Philip haar pushed om te gaan, ziet ze geen andere mogelijk. Met enige tegenzin vertrekt ze naar Stonehaven, de thuisbasis van de roedel. Hier verneemt ze dat er een moord is gebeurd op hun territorium en niet zomaar één, een moord door een weerwolf. Elke weerwolf die niet tot de roedel behoort, een bastaard, weet dat die best voor zo weinig mogelijk problemen kan zorgen als hij wilt blijven leven. Deze weerwolf moet dus nieuw zijn of gewoon helemaal gek als hij zo stom is om een lijk te dumpen op Stonehaven. Jeremy heeft Elenas hulp nodig om de moordenaar te pakken te krijgen en hiervoor moet ze samenwerken met Clay, de man met wie ze een amoureuze geschiedenis heeft én die haar bovendien verdoemd heeft tot het weerwolfvenbestaan.  Kelley Armstrong heeft al heel wat boeken op haar naam staan en scheerde met haar debuutroman Gebeten meteen hoge toppen. Mijn verwachtingen werden tijdens het lezen van dit boek zeker ingelost, de afwisseling tussen de spanning die op sommige momenten hoog opliep en de nodige romantiek is goed verdeeld. Het verhaal is vlot geschreven en leest daardoor heel makkelijk, als je er de tijd voor hebt, zou je het in één ruk kunnen uitlezen. Het boek is in vertellende ik geschreven zodat je je goed in het hoofd van het hoofdpersonage, Elena, kan verplaatsen. Aangezien dit een fantasy-thriller is, gebeuren er uiteraard dingen die in het echte leven niet mogelijk zijn, zoals het transformeren naar een weerwolf. Armstrong beschrijft de transformaties echter zo nauwkeurig dat je bijna zou geloven dat het toch echt kan. Er zijn veel personages in het boek en over elk van hen wordt wat achtergrondinformatie gegeven en ook hun band met Elena wordt verduidelijkt. Dit is wel nodig, want Elena is namelijk de enige vrouwelijke weerwolf in heel de wereld dus het spreekt voor zich dat al de mannelijke weerwolven zich erg in haar interesseren. Doorheen het boek wordt duidelijk hoe die interesse zich uit; puur vriendschappelijk, op lust gebaseerd, haat-liefdeverhouding,  De verschillende verhaallijnen houden de spanning erin, ook al zijn ze allemaal vanuit het standpunt van Elena geschreven. Door de goede schrijfstijl van Armstrong hangen de verhalen samen en zit er een verband in zodat het niet onduidelijk of verwarrend wordt. Naarmate het boek vordert, wordt de roedel zelf aangevallen en wordt het voor Elena, Clay en Jeremy duidelijk dat het niet langer toevallig uitgekozen slachtoffers zijn, de moordenaar wil hen uit hun tent lokken en is uit op wraak. De lezer gaat samen met Elena op zoek naar deze op wraak beluste weerwolf en komt zo in gevaarlijke en spannende situaties terecht. Ondertussen is er ook nog haar relatie met Clay die nieuw leven ingeblazen wordt en de liefdesdriehoek die zo ontstaat tussen Elena, Philip en Clay, zorgt op zijn beurt voor nog extra leesgenot. Naar het einde toe vinden er nog enkele verrassende wendingen plaats in het verhaal en zit je af en toe met ingehouden adem te lezen. Wat er dan helemaal op het einde gebeurt is niet geheel onverwacht, maar zorgt wel voor een mooie afsluiter van het boek.  Gebeten is in mijn ogen het perfect boek voor iedereen die van spannende fantasy-verhalen houdt waarin ook romantiek verwerkt zit. Dit boek neemt je mee naar een andere wereld, die van de weerwolven, maar door de manier waarop het boek geschreven is, heb je niet eens door dat zulke wezens niet bestaan. Armstrong is in haar opzet geslaagd om mensen te laten geloven in weerwolven door haar overtuigende en krachtige manier van schrijven. Van begin tot einde was ik door dit boek geboeid en door de goede samenhang van het verhaal en de dosis spannende wendingen, ben ik ervan overtuigd dat ook de twee andere boeken van deze trilogie in de smaak zullen vallen. Als ik dan toch één negatief punt moet neerschrijven, is het dat ik het jammer vind dat ik dit boek niet al eerder ontdekt heb. Een echte aanrader!"
"0","Hoewel ik het boek vlot heb weggelezen vond ik het toch een stuk minder spannend dan haar vorige boek ‘mama’. Het begin van het boek deed me erg denken aan ‘ route d soleil’ van Suzanne Vermeer. - spoiler verwijderd door de Hebbanredactie -  Ik vond het zeker geen slecht boek maar ook niet heel spannend."
"1","Daar in die ongrijpbare schemerzone tussen moderniteit en traditie, de stad en het platteland, het oosten en het westen, geestesziekte en normaliteit, komt een Anatolische dorpsgemeenschap tot leven op het ritme van een kappersschaar. De ik-verteller is het tergende wachten beu op een kapper die steeds zijn beurt overslaat, terwijl er zijdelings een surrealistische streekvertelling speelt over dorpelingen die verdwijnen en terugkomen. In het hart van de verwikkelingen is een rol weggelegd voor het tienermeisje Güvercin - muze én slachtoffer - wiens verdwijning een corrupt dorpshoofd en een patriarchale dorpswacht noopt tot handelen. In 'De Schaduwlozen' (1995) maken de belangrijkste personages geen noemenswaardige psychologische ontwikkelingen door en Hasan Ali Toptaş ondermijnt hun realiteitsgehalte door hun zogenaamde schaduwloosheid te benadrukken. De karakters zijn fictieve constructen zonder vlees of reliëf, maar vormt de schrijver hen of zij ook weer hun maker? Of heeft de ik-verteller ook 'maar' een bijrol in z'n eigen vertelling? Toptaş schreef een postmoderne roman met de humoristische maatschappijkritiek en speelse genrevermenging van een Luis Buñuel of een Clarice Lispector. Voor de argeloze lezer: hij is minder toegankelijk dan landgenoot Orhan Pamuk, ook omdat de 'couleur locale' niet als zodanig wordt beschreven dat je op zoek wil naar sleutelplekken uit de roman"
"0","Ik had nog nooit iets van haar gelezen ik begon er met goed moet aan heb het uitgelezen maar ik moet zeggen dat het mij niet kon bekoren maar dat zal wel aan mij liggen ik vond het tegen vallen daarom 2 sterren"
"1","Voor de #Hebbanbuzz mocht ik dit boek lezen, toen hij binnenkwam ben ik er gelijk in begonnen. Het boek leest heel erg makkelijk en je wilt ook steeds verder lezen om te weten te komen wat er gebeurt. Dat vind ik echt het fijne aan korte hoofdstukken, je wilt steeds verder. In het begin moest ik nog wel even nadenken over hoe en wat, het was me niet gelijk duidelijk wat er aan de hand was. Dat maakt natuurlijk ook dat je snel verder wil lezen. Eindconclusie: Goed boek, goed geschreven en zeker de moeite waard om te lezen!"
"0","Wat een waardeloos, slecht geschreven jongensboekje. Het is het papier waarop het gedrukt staat niet waard! Zonde van je tijd. Geen verrassing, geen spanning. Rommel!"
"1","Dit boek confronteert je met wat je eigenlijk niet wilt zien. Het laat zien dat verslaving niet altijd aan de oppervlakte ligt. Het boek laat je nadenken over de mensen om je heen maar vooral ook de mensen uit je verleden. Ik denk dat iedereen wel een Marlena kent. De auteur van dit boek laat zien hoe omstandigheden, mogelijkheden en onmogelijkheden zorgen voor een tragisch einde van het leven van iemand die haar heel dierbaar is."
"0","Ik moest dit boek lezen omdat ik er een enorm goede recensie over zag op BookTube. De BookTuber moest zelfs huilen terwijl ze aan het praten was over het boek. Zo enorm geraakt door het boek en de raakvlakken met het echte leven. Het onderwerp van het boek sprak me aan, de recensies waren lovend, de cover is mooi en het ebook was niet al te duur. Deze moest ik lezen. Nu,nu,nu, nu! Misschien dat ik daarom gewoon te hoge verwachtingen had van het boek. Ik had meer een boek verwacht zoals 'The Hate U Give'. Dat boek heeft humor naast al het leed en een mooi contrast met voor het gebeuren en na het gebeuren. Dat contrast en af en toe een glimlach op zijn minst miste ik bij dit boek. Er was geen verandering bij de hoofdpersoon. Ik begreep haar gevoelens niet en ik weet niet hoe ze voor die tijd was. Ik vind een sympathiek hoofdpersoon erg belangrijk, maar ik kon gewoon niet zoveel met haar. Ik vind het heel vervelend om het boek zo laag te beoordelen omdat het onderwerp zo enorm goed is. Als ik het boek niet had willen lezen voor de Hebban leesclub, had ik het waarschijnlijk niet eens uitgelezen. Het nawoord vond ik denk ik het mooiste aan het boek. De mooiste zinnen uit het boek komen ook uit het nawoord."
"1","Het boek Narcotica gaat over de Officier van Justitie Jana Berzelius. Ze krijgt een zaak toegewijd omtrent bolletjesslikkers. Hierbij is een dode vrouw aangetroffen. Door deze zaak raakt ze weer verstrikt in haar eigen verleden en komt ze weer met personen in aanraking die ze liever niet meer tegen wil komen. Maar wie zijn de precieze personen wat zijn de onderlinge relaties en wie is uiteindelijk te vertrouwen? Emelie Schepp heeft een sterke thriller neergezet. Jana is de hoofdpersoon, maar alle personen worden uitgewerkt en je bouwt met alle personages omtrent het onderzoek een band op. Niet alleen op werk gebied maar krijgt ook een kijkje in hun privé leven. Het is een boek wat enorm snel leest door de korte hoofdstukken en de vlotte schrijfstijl. Door de vele perspectief wisselingen. Hierdoor wil je verder lezen om weer bij het andere perspectief terug te komen waar het net weer zo spannend was. Het is een boek dat vanaf de eerste pagina tot de laatste je aandacht heeft. Wel mis ik een aantal verbindingen met het boek Memento. Een samenvatting aan het begin van het boek zou prettig zijn zodat een aantal dingen verklaard zouden zijn.  Spanning: 4 plot: 4 schrijfstijl: 5 leesplezier: 5 originaliteit: 3 psychologie: 4"
"0","Ik heb me door deze dichtbundel heen geworsteld omdat het kwam als deel van een pakketje van de Geen Daden maar Woorden - challenge maar de achter elkaar gezette woorden deden me jammer genoeg... niets. Soms passeerde er een vlaag van erkenning uit mijn eigen jeugd maar dat is maar af en toe gebeurd. Mijn ouders zongen nooit uit Grease, aangezien ze nog van enkele generaties ouder zijn. Wijk blijkt zeer vervelend te zijn voor de jongeren die er rondhangen en ergens anders het plezier opzoeken ligt blijkbaar wat te moeilijk voor de één of andere reden.  De referenties naar de popwereld waren misschien wel aardig maar nu niet zo zeer om naar huis over te schrijven eerlijk gezegd. Maar de triestigheid en de onverschilligheid uit de tekst zeiden me zo goed als niets.  De cover is gelukkig origineel: als je de puntjes erop oplopend verbindt, kan je zelf een tekening van een hangjongere tevoorschijn puzzelen."
"1","Mijn volledige recensie lees je op: http://www.linda-linea-recta.nl/penryn-het-einde-der-dagen/  *Op aanraden van mijn jongste, nou ja eerder na lang drammen van haar kant, heb ik Penryn & het einde der dagen gekocht en gaan lezen. Wel ze word hatelijk bedankt, want ik ben verkocht, weer nieuwe een serie waaraan ik verslaafd ben."
"0","Ik verwachtte een thriller, maar dat had ik dus niet moeten doen. Het een is een breedsprakerig verhaal van een advokaat die detectieve speelt maar vooral over hemzelf vertelt met veel onnodige info en gelardeerd met flauwe humor. Viel een beetje tegen."
"1","Een hele goede schrijver, bepaalde gedeeltes zijn ongeloofwaardig maar zo spannend geschreven, dat ik het boek in 1 ruk heb uitgelezen."
"0","Tim Notten las de boeken van Stieg Larsson en dacht: dat kan ik ook. Helaas is de waarheid een heel stuk anders. De ene vrouwelijke hacker is de andere niet. De ene auteur is de andere niet. De verschillen tussen Larsson en Notten zijn wereldbreed. Grootste verschil: Larsson kon wél goede verhalen schrijven en was uiterst origineel in het bedenken van zijn verhaallijnen en personages en had een geweldige manier van vertellen. Nou is het helemaal geen schande om je te spiegelen aan een andere auteur, maar je moet wel in staat zijn om iets van jezelf in je eigen boek te stoppen. Dat is Tim Notten duidelijk niet gelukt. Op zich kan hij vlot schrijven en is het niet zo moeilijk om vooral in het begin enige potentie in NIKKI te ontdekken, maar al snel raak je de weg kwijt in het verhaal dat al snel een wirwar lijkt van feitjes en gebeurtenissen. Notten doet ontzettend zijn best om niet alleen Larsson te benaderen, maar ook om Lisbeth Salander te overtreffen, maar de verschillen zijn zo ontzettend groot dat het naar mate het verhaal op gang komt steeds lachwekkender begint te worden. Met een vreemd soort humor probeert de auteur het verhaal extra interessant te maken, maar ook die poging slaat nauwelijks aan.  Het is jammer dat Tim Notten - die nogmaals gezegd - een op zich prima schrijfstijl heeft, nooit een poging heeft gedaan om zelf een verhaal, onderwerp en personages te verzinnen. Nu verdrinkt het boek in een vrij armoedige poel van middelmatigheid. Het is bekend dat veel uitgeverijen momenteel op zoek zijn naar talent van eigen bodem. Helaas zijn ze nog niet echt gevonden."
"1","Alhoewel er veel moord en doodslag plaatsvindt, is het een spannend boek om te lezen. In eerste instantie kost het misschien wat moeite om alle personages in hun verhouding tot de hoofdpersoon MacBeth te doorgronden. Maar gedurende het verhaal waarin de jeugdvrienden MacBeth en Dunn uit elkaar groeien, wordt duidelijk wat de invloed van de diverse personages op deze twee vrienden. Een vervallen Engelse industrie stad met veel werklozen, de verleiding van drugs, vol corruptie, manipulatie en intriges. Hoe een persoon verzot op macht en beïnvloed door zijn geliefde steeds verder afglijdt en de ander die hier juist de strijd tegen aangaat. Hoe de stad van de ondergang te redden. Je blijft lezen omdat je wilt weten hoe het verhaal afloopt."
"0","Niet echt mijn boek. Het boek heeft mij niet echt gegrepen en ik had ook weinig zin om door te blijven lezen. Ik heb hem uit gelezen, mede door dat het boek toch niet heel dik is, De hoofdpersoon beleefd een verhaal wat op een grappige manier is omschreven."
"1","Onze Nederlandse trots, Amsterdam Airport Schiphol bestaat dit jaar honderd jaar en dat was een goede reden om een nieuw speciaal gouden boekje uit te geven. In lieve korte teksten wordt het verhaal verteld over het robotje van schiphol dat een koffertje vindt en door heel schiphol op zoek gaat naar de eigenaar. Het robotje laat op deze manier een stukje van de luchthaven zien, van restaurant tot beveiliging (heel actueel) tot de piloot. De tekeningen passen goed bij het verhaal en de stijl waarin dit gouden boekje is geschreven, niet te druk en grappige details die de (voor) lezer steeds opnieuw zal ontdekken. En een wijze raad die ik hier niet zal verklappen. Een lief en leuk (voor)leesboekje in een zeer mooie uitvoering!"
"0","Niet spannend, kon mijn aandacht niet vasthouden ! Grotendeels opsomming van gebeurtenissen. Na zo'n 100 blz toch maar aan de kant gelegd."
"1","Spanning, humor en ontroering wisselen elkaar snel af en wegleggen is nauwelijks een optie. Eenmaal begonnen met lezen wil je meer weten, hoe komt deze man in zo'n destructief leven terecht en hoe gaat hij zich hieruit redden?  De ik-persoon is Nik Speelman, (bij vlagen ongewenst) vader, verlaten door zijn vrouw en werken laat hij aan zijn personeel over. Lurkend aan een fles Shiraz gaat hij in op een 'unique business proposal' dat in zijn mailbox verschijnt, afkomstig van een van China's leidende ingenieursbureaus...althans zo beweert de Sales Director Mr. HongZang. Twee weken later, nuchter en klaar voor een nieuwe start zal de ontmoeting met deze HongZang zijn leven inderdaad voor altijd veranderen...  De vader/zoon relatie tussen zowel Nik en zijn zoon als Nik en zijn vader (en heel even ook tussen de vader en de opa van Nik) wordt ontroerend en treffend beschreven, bij vlagen adembenemend. De schrijfstijl is snel, vol nietsontziende humor en pakkende reflecties (""Wazig beeld van de demonen die ik onder de tafel dronk"").  Vanwege de levendige schrijfstijl, de voortrazende plot, en uiteindelijk het verrassende einde een 5 sterren boek."
"0","Héél erg overroepen in de pers. Heb het boek uitgelezen maar was op het einde nog aan het wachten op de beloofde 'gruwel en spanning'. Dit had ook verteld kunnen worden in een boek van 100 bladzijden..."
"1","Er is hier een talentvol schrijver aan het werk, zoveel is wel duidelijk. De verhaallijn is slim en goed doordacht geconstrueerd. Hij gebruikt meerdere lijnen zonder de lezer aan het eind met losse eindjes te confronteren. Duidelijke karakters; geen oppervlakkig niemendalletje dus. Wat mij dan ook verbaasd is dat dit boek - net als de andere thrillers van John Brosens - weinig aandacht ten deelt valt. Dat lijkt mij onterecht."
"0","Je zit meteen in het verhaal en het is zo geschreven dat je toch wel nieuwsgierig bent na de afloop. Het boek haalt het niet bij de Scandinavische thrillers maar voor een zondagmiddag in de tuin kun je het wel lezen. Het boek heeft 2 verhaallijnen waarbij de 1e over Nathalie gaat die op de vlucht is voor haar gewelddadige ex-vriend. Het kost haar bijzonder veel capriolen om uit zijn handen te blijven. Door de moord op haar vriendin wil de politie haar ook graag spreken maar ze blijft op de vlucht. De 2e verhaallijn gaat over Julia die rechercheur is bij de politie en een toevallige ontmoeting heeft met Nathalie. Doordat Nathalie een andere identiteit heeft aangenomen heeft Julia geen idee met wie ze te maken heeft. Maar als de ex van Nathalie opduikt en gearresteerd wordt komt de waarheid boven tafel."
"1","Laten we beginnen bij het begin: de inleiding. Dit is al een originele inbreng. Het siert Bavo Dhooge dat hij weet wat men van een typische thriller en dus detective verwacht en er ook mee kan spotten. Dit boek hoort werkelijk tot een subcategorie van de thrillers. Er hoort zoiets te bestaan als hilarische -schuddebuikende- thrillers. Hierdoor zorgt hij voor een aangename en luchtige sfeer. Zullen we nu even Patrick Somers onder de loep nemen. Het hoofdpersonage dat ook wel beter bekend staat als 'de detective' van Gent met een groot gevoel voor humor. Alles wordt zo beeldend weergegeven -inclusief de dialectiek - je zou je haast in een soapserie wanen. Hier voel je wel dat Bavo Dhooge ervaring heeft als scenarist. Enkelingen kunnen dit als negatief ervaren en menen dat de fantasie niet de vrije loop kan gaan. Hoe steekt alles toch in elkaar? Ik heb zelfs niet zoveel fantasie en geloof me, ik ben een thrillerfanaat. Zoveel intriges en verwikkelingen, The Godfather heeft er niets aan. Zelfs de Russische maffia kan er niet tegenop. Al die media-elementen zoals Herman Brusselmans, die zo mooi getypeerd wordt, en het ganse 'Big Brother' gegeven, meen ik ook schitterend. Je hebt meteen herkenning en zo heb je ook het gevoel dat het niet zo'n ver-van-je-bed-show is. (De beschrijvingen en plaatsnamen van Gent zitten hier natuurlijk ook ergens voor tussen.) Kortom: een spannende en toch luchtige maar vooral hilarische thriller. Verfilm het en het wordt een kaskraker. Gegarandeerd!"
"0","Het Nest, New York Times Bestseller Cynthia D’Aprix Sweeney  “Money makes the world go around, the world go around, the world go around”….. “of that we can be sure”…..  Lijkt wel het lijflied van de familie Plumb. Een familie die graag spendeert en een, juist dat tikje, te hoog gegrepen leven leidt.  Ze leven ieder apart hun verhaal, met hier en daar een geheimpje, maar hebben allemaal al jaren dezelfde houding, ze verkopen het vel, voor de beer geschoten is…. Af en toe krijgen ze beeld van compleet vertekende momentopnames en trekken daaruit conclusies, soms met grote gevolgen. Dit wordt geschreven op een aparte, ironische manier en maakt nieuwsgierig.  Melody, haar tweelingdochters, Jack, Beatrice en Leo vormen de kluwen uit “eenzelfde nest” en de gekke kronkels die hun ontmoetingen beïnvloeden, maken de basis van het hele verhaal. Een levensstandaard is snel aangemeten, die behouden wordt moeilijker, maar iedereen verwacht een deeltje van “het nest” en dat kan pas op het moment dat Melody veertig wordt. Een slechte gewoonte van Leo stuurt alles in de war, de anderen zien hun nestdeeltje een beetje aan hun neus voorbijgaan….  Krijgt ieder wat hij verdient ?  twee sterren …. Het is, in tegenstelling tot wat ik dacht bij het voorstukje, niet helemaal mijn favoriete verhaal, misschien omdat geld en “the American way of life” me minder interesseren, maar zoals ik al eerder zei, goed dat we allemaal verschillende mensen zijn, met verschillende favorieten "
"1","De verborgen geschiedenis is een fantastisch boek. Ik zou het echter geen literaire thriller willen noemen maar een roman die over een misdrijf gaat. De beschrijvingen van de karakters en de sfeer en het leven op de universiteit vond ik geweldig. Ik herken er veel van uit de tijd van mijn eigen alma mater."
"0","Een hele groep mensen zit door een sneeuwstorm opgesloten in een hotel. Er worden twee moorden gepleegd. De zoektocht naar de moordenaar is ontzettend saai en verder gebeurt er erg weinig. Agatha Christie deed het beter."
"1","Ik kreeg dankzij de #Hebbanbuzz van Hebban.nl de kans om ‘Cody’, het thrillerdebuut van Bernice Berkleef, als ongecorrigeerd leesexemplaar te ontvangen en heb ik mij aardig laten verrassen. Dit boek is verkrijgbaar vanaf 12 juli 2018 en wordt uitgegeven door The House of Books. Veel dank aan deze uitgeverij om dit ongecorrigeerd exemplaar ter beschikking te stellen!  Verhaal “Zijn bed is leeg. ‘Crèche, schiet het door mijn hoofd en ik glimlach, tot het een seconde later tot me doordringt dat het geen crèche-dag is.”  Op een morgen wordt Jelka later dan normaal wakker en vindt ze haar zoontje Cody niet terug in zijn bedje. Paniek slaat toe als haar man Oscar onbereikbaar is en de creche bevestigd dat Cody niet aanwezig is. Als ze plots bezoek krijgt van de politie met de melding dat haar zoontje door haar man is binnengebracht op het politiekantoor slaat de paniek toe. Over het onderzoek mogen ze niets kwijt, Jelka blijft verslagen achter. Haar zoontje kwijt, haar man opgepakt, geen idee wat er gebeurd is en geen contact met Oscar mogelijk. Hoe langer Jelka niets mag weten over de loop van het onderzoek, hoe ondraaglijker de onwetendheid wordt!  Jelka kan rekenen op veel steun in haar omgeving, onder andere van haar vrienden Kees en Marianne, haar ouders, haar collega’s en vriendin Lisette. Als een collega van Oscar met een nieuw feit op de proppen komt, blijkt Oscar misschien toch niet de betrouwbare man te zijn op wie ze zo verliefd was geworden. Ook haar vader, Simon, laat zich niet onberoerd over oscar, en is Lisette wel echt een goede vriendin? En dan is er nog Nadine… Wat heeft zij hier allemaal mee te maken?  “Als ik al aarzelde, het niet eens was met de rigoureuze manier waarop zij dingen aanpakte, kon ze verschrikkelijk dwingend zijn. Dan kon ik geen nee tegen haar zeggen. Als zij eenmaal iets bedacht had moest het gebeuren, dan nam ze alles over.”  Conclusie ‘Cody’ is een zeer waardig thrillerdebuut! Het hele boek lang dacht ik een waargebeurd verhaal te lezen, maar na enige opzoeking blijkt dit een spinsel uit het schrijversbrein van Bernice Berkleef te zijn. Het boek speelt zich af over zes dagen. Met korte, duidelijk aangegeven hoofdstukken en een zeer vlotte schrijfstijl is dit een boek dat je niet zomaar kan neerleggen. De herinneringen die beschreven worden geven een goed inzicht in de evolutie en de persoonlijkheid van de personages. Vriendschap, liefde, emotie, psychologie, lust en spanning, dit verhaal heeft het allemaal en zal zeker nazinderen! Een beklemmend boek waarin je de rusteloosheid en wanhoop van de ouders voelt in elke vezel van je lichaam!"
"0","Ik kan niet zeggen dat dit boek mij erg heeft kunnen bekoren. Het is wel goed als luchtig tussendoortje, maar ik had meer verwacht toen ik las dat het om de ervaringen - op vlak van vrouwen en liefde - van een autistische geleerde ging. Don vond ik meer een karikatuur van een savant dan een echte autist. De eerste hoofdstukken vond ik nog veelbelovend en grappig, maar later begon het steeds meer op een chicklit te lijken; je weet ook al heel snel hoe het uiteindelijk zal aflopen. Ik heb er geen spijt van, dat ik Het Rosie project gelezen heb, maar Het Rosie Effect verdwijnt toch maar naar helemaal onderaan de stapel boeken die ik ooit nog eens wil lezen. Uit dit boek heb ik geen geweldige citaten bewaard. twee **"
"1","Zo wel hier als op een site bij Facebook ben ik geattendeerd op deze auteur!  Wel met de aantekening dat ik ze daar erg dankbaar voor ben.  Wat overblijft is alleen de spijt dat ik niet eerder met deze auteur in aanraking ben gekomen!  Helaas is al het gras al voor mijn voet weggemaaid en kan me alleen maar aansluiten bij de voorgaande recensies!  Top auteur waarvan de overige boeken zeker hier gelezen zullen worden."
"0","Ik vond dit boek zonde van mijn tijd en van mijn geld want ik kon er geen touw aan vast knopen."
"1","De wonderlijke roman Nuria is het opvallende debuut van Ineke Bakker. Hierin neemt ze je mee op reis door verschillende Europese landen en een kortstondig bezoek aan Australië. Ze beschrijft oeroude tradities, laat je kennismaken met het drama van fascinerende personages en hun hartverscheurende liefdesleven. Ineke Bakker heeft een excentrieke schrijfstijl en haar debuutroman valt dan ook lastig in te delen. Het verhaal barst van de spiritualiteit, is excentriek, de dialogen soms wezenlijk eenvoudig en dan weer poëtisch. Ze beschrijft op unieke wijze een fascinerend verhaal over een intuïtief krachtige vrouw die rondloopt met een oud verdriet. Wanneer ze geconfronteerd wordt met haar verleden gaat ze deze niet uit de weg, maar besluit ze de strijd met het verleden aan te gaan.  Hopelijk is Ineke Bakker een auteur waar we nog veel van gaan horen, haar ietwat dromerig en poëtische schrijfstijl is even wennen, maar maakt indruk. Zeker omdat ze dit zo nu en dan afwisselt met een opvallende directheid waardoor je als lezer weer even flink wakker wordt geschud. Het levensverhaal dat ze in Nuria beschrijft is een combinatie van herkenbaar menselijk drama, bijzondere spirituele ervaringen, keuzes en extreme toevalligheden. Het toont de kwetsbaarheid en de innerlijke kracht van de mens. Sta je bij het lezen van een boek overal voor open, dan maak je met Nuria een prima keus. Nuria is een roman vol bezieling, waarin ogenschijnlijke losse flarden en onsamenhangende toevalligheden uiteindelijk samensmelten tot een bijzonder broos levensverhaal."
"0","Dit was mijn eerste kennismaking met Asa Nilsonne een Zweedse misdaadschrijfster. De roman Rivalen is bekroond met de Poloni Prize 2000 voor het beste boek van een vrouwelijke misdaadauteur. Asa Nilsonne heeft naast dit boek nog twee andere boeken geschreven die niet in het Nederlands vertaald zijn.  Rivalen vertelt het verhaal van Monika Pedersen- inspecteur. Ze is eenzaam, twijfelt over haar beroep en heeft haar beste vriend moeten afstaan aan een ander. Als Lottie Hagman, een bekende actrice uit Stockholm, vermoord wordt aangetroffen, betekent dit werk aan de winkel voor Monika. Ze moet ook nog voor het eerst samenwerken met een nieuwe collega van buitenlandse afkomst. Gaandeweg het boek blijkt dat er in het verleden enkele geheimen liggen. Het boek leest gemakkelijk en heeft geen ingewikkelde structuur. Het verhaal wordt verteld vanuit Monika die niet in de beste tijd van haar leven is. Het is duidelijk dat de auteur enkele thema,s door het boek heeft willen vlechten. Het omgaan met mensen van buitenlandse afkomst, omgaan met honden en het uitzichtloze bestaan van ""oudere"" werkende vrouwen zonder privé-leven. Voor een deel is deze vervlechting goed gelukt. Op het eind van het boek maken we bijvoorbeeld kennis met een gevaarlijk uitziende hond, een spannende scène waarin de angst goed beschreven wordt. De schets van de Zweedse samenleving, waarop de Zweedse misdaadauteurs patent lijken te hebben, is aanwezig evenals de worsteling van de politie door gebrek aan geld en personeel. Deze twee elementen maken dat het een boek is over een herkenbare samenleving anno 2003.  Er zijn ook passages in deze misdaadroman die minder uit de verf komen. Zo zitten er enkele zijlijnen in het verhaal, zoals ""de man met de borsten"" die wat mij betreft overbodig zijn. Als je de samenhang binnen het boek bekijkt, doet het een beetje geconstrueerd aan. Het motief van de dader kon mij niet echt overtuigen.  Tot slot. Als er 2 1/2 ster bestond bij Crimezone dan zou ik deze waardering geven. Ik kies nu voor twee sterren omdat het een redelijk verhaal is. ""Goed"" is naar mijn mening een iets te hoge waardering."
"1","Grace is na jarenlang de kneus van de familie het zat om met meelijwekkende blikken op het eerstvolgende feest te verschijnen en daarom verzint ze een vriendje. Ze heeft de ware jacob immers nog niet gevonden en vraagt zich zo zoetjesaan af of die wel bestaat. Om nu eindelijk een antwoord op te hebben gaat ze door het leven met haar verzonnen wonderdokter. Tot ze haar nieuwe buurman ontmoet waar ze maar geen normale ontmoeting mee kan krijgen. Wat ik erg leuk vond aan dit boek was dat de hoofdpersoon een keer anders was dan anders. Het zijn altijd wel slungelige aparte types, maar Grace speelt in het weekend Civil wars na en houdt een keertje niet alleen van shoppen en vriendinnen om zich heen. Verfrissend!"
"0","Een apocalyptische wereld, mensen met bovennatuurlijke gaven en een paranoïde bevolking die ervoor kiest om iedereen die bijzonder is in een gesloten inrichting te gooien. Het klinkt als een vrij standaard YA-plot – en dat is het ook. Niet de meest originele basis voor N.22, maar zeker niet slecht voor een debutant van zeventien jaar oud. Om op die leeftijd al te debuteren moet een uitgeverij wel echt iets in je zien. Dat belooft wat! Joyce Roele kiest er dapper voor om twee verhaallijnen in de ik-vorm te schrijven: vanuit de gevangen Kate en haar beste vriend Alex. Deze twee hebben duidelijk een andere vertelstem. Je kunt het boek op een willekeurig boek openslaan en je weet direct wie er aan het woord is. Dat kreeg Veronica Roth in het slot van de ‘Divergent’-serie niet eens voor elkaar. Helaas houdt de vergelijking daar op. Waar Roths romans spannend zijn van begin tot eind, gebeurt er in N.22 weinig. Hoofdpersoon Kate heeft helende krachten en vanuit haar perspectief zien we de wereld binnen de muren van de gesloten inrichting voor mensen met speciale gaven. Alex vindt dat het zijn schuld is dat Kate intussen al ruim twee jaar vastzit en zoekt haar, bijgestaan door Lena. Kate heeft gezworen nooit met iemand te praten terwijl ze vastzit, nergens om te geven en geen zwakte te laten zien. Dan ontmoet ze in de gevangenis de lieve Zoë en de irritante Branden – de perfecte ingrediënten om al haar regels te breken, natuurlijk. Intussen maken Lena en Alex plannen om haar op heroïsche wijze te redden. Spanning gegarandeerd, zou je zeggen? Die belofte wordt helaas niet ingelost. Pagina na pagina neemt Roele je mee in de gedachtegang van Kate. Helaas denkt Kate elk hoofdstuk vrijwel hetzelfde – en dat soms drie keer op één bladzijde. Dat is de zeventienjarige Roele zeker niet aan te rekenen. Uit elke pagina blijkt haar liefde voor de herkenbare personages die ze neerzet. Zeker bij een jonge debutant verwacht je dat een uitgeverij zorgt voor gedegen redactie om onnodige en zelfs storende herhaling te voorkomen. Dat geldt ook voor de storende taalfouten die helaas veelvuldig Roeles zinnen ontsieren. Zonde, want daardoor kost het te veel moeite je echt in het boek te verliezen. De futuristische wereld van N.22 valt bovendien ook wat tegen. Waar de ‘Divergent’-serie een complexe wereld toont met een gedegen achtergrondverhaal, kenmerkt het apocalyptische rijk uit N.22 zich vooral door oppervlakkigheid. De leider is een slechte man, de bevolking is dom en de gevangenen hebben natuurlijk een hart van goud. Niet dat we ooit daadwerkelijk die leider of de gewone bevolking ontmoeten om zelf een oordeel te vellen, trouwens. Het achtergrondverhaal is al helemaal onduidelijk. Iedere keer als Roele een tipje van de sluier op lijkt te lichten, blijkt Kate juist het vak ‘geschiedenis van landkunst’ niet te hebben gevolgd op school, waardoor we nog niets te weten komen. Als je niet door de datering van Kates dagboek wist dat het intussen drie eeuwen later is, zou je het vrijwel nergens aan kunnen merken. Een boek valt of staat met goede redactie. Het verhaal kan nog zo goed zijn, slechte redactie haalt zelfs een potentieel meesterwerk onderuit. Om N.22 wat betreft originaliteit en verhaallijn een meesterwerk te noemen, gaat te ver. Potentie is er zeker wel – Roele zet een overzichtelijk verhaal neer dat qua woordkeus goed bij haar doelgroep wast. Helaas krijgt ze geen eerlijke kans om te laten zien wat ze waard is door de gebrekkige redactie. Haar debuut is het begin van een vierdelige serie. Hopelijk levert het vervolg op N.22 wél de beloofde spanning en krijgt Roele de kans om te groeien."
"1","Wat een ontspannen weekend in het prachtige huis van de familie Templeton had moeten worden, loopt uit op een drama. Een indringer vermoordt in koelen bloede het hele gezin. Door stom toeval wordt Chyna Shepherd, studente psychologie en te gast bij de familie, over het hoofd gezien. Chyna zet alles op alles om te voorkomen dat de moordenaar nog meer slachtoffers kan maken en begint een verbeten zoektocht naar een onbekend meisje die deze 'sadist' gevangen zou houden. Koontz zet een indrukwekkende confrontatie neer tussen een sterke, jonge vrouw en een niets ontziende tegenstander. Verder vind ik het boek erg griezelig (en mij soms iets te wreed...) maar het blijft wel boeien tot de laatste bladzijde."
"0","Edge Zero pretendeert de ‘beste Nederlandse genreverhalen van 2015’ te bundelen. Een loffelijk streven, dat echter meteen vragen oproept. Wie namelijk de inhoudsopgave van Edge Zero naast de uitslaglijst van de verhalenwedstrijd verbonden aan de Harland Awards, ziet opvallend weinig overeenkomsten. Van de shortlist van vijfentwintig verhalen, komt er slechts een (en dan nog het op twee na laagst geplaatste) terug in Edge Zero. Is de rest van de shortlist niet ingezonden, of behoorden ze in de ogen van Edge Zero niet tot het beste wat het Nederlandse genre te bieden had? In het voorwoord van de bundel wordt immers gewag gemaakt van ‘opvallende keuzes die bij sommige wedstrijden gemaakt werden over hoog- en laaggeplaatste verhalen.’ Edge Zero beloofde daarnaast op de site verhalen volgens andere criteria te beoordelen dan de jury’s van andere verhalenwedstrijden : “We zoeken specifiek naar spannende verhalen, schrijvers die grenzen opzoeken, verhalen die een unieke blik geven op de wereld, of een unieke benadering pakken op een bepaald onderwerp. We geven de voorkeur aan ‘maatschappijkritisch’, ‘vreemd’, ‘nieuw’, ‘uitdagend’, ‘onconventioneel’.” Grensverleggend dus, of in goed Nederlands: ‘edgy’.  Grensverleggend, maatschappijkritisch, onconventioneel, dat klinkt als een beginselverklaring die een zekere thematische samenhang zou moeten garanderen, maar die is helaas ver te zoeken. De bundel is een koekblik gevuld met vijftien auteurs (op een uitzondering na overigens (voor zover ik kan nagaan) allemaal witte mannen van middelbare leeftijd of daarboven) die toevallig een genreverhaal schreven in 2015. Jorrit de Klerk doet met ‘Reset’ een moedige poging om het soort intelligente pulp te schrijven waaraan het in het Nederlandse genre inderdaad lijkt te ontbreken, maar helaas heeft zijn verhaal op het laatst een uitleggerige monoloog nodig om afronding te vinden. Ook jammer is dat de plot volledig gepikt is van ‘Memento’ en de wereld grotendeels van ‘Dark City’. Betrekt De Klerk zijn inspiratie tenminste nog van Netflix, Mark Ruyfellaert gaat te rade bij Lovecraft. Op het resulterende verhaal valt technisch weinig aan te merken en de liefhebber zal het zeker weten te waarderen, maar maatschappijkritisch en grensverleggend is het natuurlijk niet en je vraagt wat een dergelijke, eerbiedige Lovecraft hommage, hoe loepzuiver ook, te zoeken heeft in een bundel die een staalkaart van het Nederlandse genreproza anno 2015 heet te zijn.  Horror komt er sowieso bekaaid vanaf in Edge Zero. Het enige andere horrorverhaal is van Tom Thys en dat is behalve stilistisch hier en daar nogal onbeholpen ook wel erg schatplichtig aan ‘Lost souls’ van Poppy Z. Brite. Het is een dunne lijn die ‘beïnvloed worden door’ scheidt van regelrecht fanfictie schrijven en ik wil niet zeggen dat Thys die overschrijdt, maar de beide verhalen in deze bundel wekken toch de indruk dat horrorschrijvers van de lage landen misschien ‘een unieke benadering pakken,’ maar dat is dan wel de unieke benadering die reeds veel eerder gepakt werd door illustere voorgangers.  Peter Kaptein lijkt wel erg zijn best te hebben gedaan een ‘edgy’ verhaal te schrijven, misschien zelfs een beetje te veel, want het resultaat is een vertelling die dermate volgepropt is dat het plot, (dat voor zover ik kan ontwarren stevig op sleetse space-opera tropes rust) volledig overwoekerd raakt. ‘De aardappelen van Clingemans & co’ speelt zich dan weer af in een herkenbaar, door economische teruggang geteisterd hier en nu. De achterliggende gedachte dat we onze welvaart (of tenminste de zooi die wij voor dat geld toch niet kunnen laten liggen bij de Action of de Primark) voor een deel te danken hebben aan de misère van andere mensen, is onmiskenbaar maatschappijkritisch en daarmee sympathiek, maar het is natuurlijk tevens de gedachte achter ieder fair trade label in een supermarkt bij u in de buurt, dus een unieke blik op de wereld biedt het niet. De ernstige en humorloze uitwerking van het in wezen absurde gegeven, maken het verhaal taaier en langdradiger (en ook een tikje potsierlijker) dan het zou moeten zijn en de hoofdpersoon lijkt al naar gelang het plot het verlangt, te transformeren van een van zelfmedelijden vervulde loser tot een cynische zakkenvuller tot een idealistische zoeker naar waarheid en gerechtigheid tot een rouwende vader. Jammer van het wat vet aangezette sentiment en jammer dat ook hier een uitleggerige monoloog nodig lijkt om verhaal sluitend te krijgen. Niettemin het beste verhaal van de bundel.  Van de overige verhalen is alleen ‘De knipoog van de meermin’ van Jack Schlimazlnik nog de moeite van het vermelden waard. Hoewel te afstandelijk en te omslachtig verteld, bieden de ideeën, de zorgvuldig opgebouwde wereld en de sterk homo-erotische ondertoon, een intrigerende leeservaring. Het einde voelt echter als een onvervalste deus ex machina, de noodsprong van de schrijver die geen idee heeft hoe hij zijn verhaal moet beëindigen. Jammer.  Elders wordt gesproken over het hoge niveau dat deze bundel zou hebben. Dat zie ik helaas niet, wat ik wel zie is hier en daar een intrigerend idee dat vervolgens hier wat meer, daar wat minder, ten onder gaat in de uitwerking. En wat ik helaas ook veel te veel zie, ondanks alle ronkende retoriek over grenzen verleggen en ‘unieke kijk’, is te moeizaam zwoegen (een stevige redactieronde zou bijna al deze verhalen ten goede zijn gekomen) over reeds door anderen platgetreden paden. Natuurlijk moet je ergens beginnen en de doelstelling van Edge Zero is naast opportunistisch ook zeker sympathiek te noemen, maar de verhalen in deze bundel geven geen aanleiding elkaar op de schouder te slaan en te roepen dat we er eigenlijk al zijn en in niets onderdoen voor 'het buitenland'. Edge Zero toont slechts aan dat de kwaliteitsimpuls die dit initiatief ook beoogt te zijn, hard benodigd is. Het Nederlandse genre moet nog van ver komen, alleen hebben sommige schrijvers een iets minder lange weg te gaan dan anderen."
"1","Vlot geschreven politiethriller die fijn wegleest en je blijft boeien. Ik had het boek binnen 2 dagen uit. Een zwerver wordt in Amsterdam gearresteerd, en later in het ziekenhuis vermoord. Er volgt een onderzoek naar zijn identiteit en verleden, en een jacht op de dader. Het verhaal is spannend en intrigerend. Auteur Dittrich neemt je mee in de wereld van politiekorpsen waar criminaliteit en gevaar een grote rol spelen. Het verhaal komt realistisch over, waarschijnlijk door de ervaring van Dittrich binnen de advocatuur en rechterlijke macht. De personages en situaties in het boek worden levendig neergezet, waardoor je ze moeiteloos voor de geest kan halen. Aangenaam verrast door dit boek, 4 sterren!"
"0","Elvin Post heeft vijf jaar gedaan over zijn vijfde thriller Dame blanche, zo staat in elk artikel over dit nieuwe boek vermeld. Een schrijfblokkade kostte hem twee jaar en het vinden van het juiste evenwicht tussen thriller- en humoristische bestanddelen vergde veel tijd. In feite doet het er niet toe hoe lang een auteur over een boek doet, het gaat om het resultaat. En dat mag er zijn, als we de coverteksten mogen geloven: “Een nieuwe, spannende, humoristische en filmische thriller van Gouden Strop-winnaar Elvin Post”, “De wrange humor van Elvin Post is ook in dit boek weer ijzersterk – Marion Pauw”. De buitenkant van Dame blanche  ziet er alvast gelikt uit en belooft een messcherp, smakelijk verhaal.  Televisiekok Jane Raimy heeft het prima voor elkaar: eigen kookprogramma, een miljoenenpubliek en miljoenen dollars op de bank. Desondanks is ze niet happy, want ze heeft niet de complete regie in handen en haar relatie is uit. Ex-gevangene Jerry Lauper ziet Jane op tv en is op slag idolaat van haar. Hij slaagt erin haar te ontmoeten en dan begint het … Positief als hij is – gebaseerd op het boek De kracht van de opbouwende gedachte  van Norman Vincent Peale, dat hij zo ongeveer uit zijn hoofd heeft geleerd in de gevangenis – verwacht hij dat de liefde wederzijds is.  Vanille-ijs met warme chocoladesaus heet een dame blanche, maar in dit geval slaat de titel van het boek op de titel van het kookprogramma van Jane Raimy. Gelukkig maar, want een heerlijke dame blanche is het niet: het ijs is half gesmolten en de chocosaus amper warm genoeg om nog schenkbaar te zijn. Dame blanche  is een zeer matige thriller. De benodigde ingrediënten – mooie, rijke vrouw, stalker, interessante setting – zijn weliswaar aanwezig, maar het verhaal stelt weinig voor en is niet spannend. Sterker nog, het is ongeloofwaardig en het klopt hier en daar niet helemaal, er zijn o.a. namen verwisseld. Na vijf jaar ploeteren  mag je als lezer beter verwachten van een auteur die in 2004 de Gouden Strop won met zijn thriller Goede vrijdag. De uitgever had bovendien de fouten moeten constateren en (laten) corrigeren.  De tijdlijn in het begin van het boek is warrig, al dan niet opzettelijk gedaan om er een intrigerender geheel van te maken, maar dat leest niet prettig. Het is onmogelijk vriendjes te worden met de hoofdpersonages Jane en/of Jerry, beiden zijn onsympathiek. Jerry is een psychopaat die in foute sociale kring verkeert, eigenlijk slechts bestaande uit neef Carl. Jane speelt een nepperige rol van ‘ook al ben ik een kijkcijferkanon, ik ben heel gewoontjes’. Dat ze zorgzaam is voor haar opa is een wassen neus en lijkt er met de haren bijgesleept om een andere dan haar eigen woonlocatie te creëren waar Jerry haar opzoekt. De op de cover aangekondigde wrange humor is ver te zoeken en overstijgt nergens het flauwiteitenniveau. Voorbeeld: “'Weet je wat me opwindend lijkt, Carl?’ ‘Vertel het eens, schat’, zei Carl, benieuwd naar welk standje ze in gedachten had. Terri-Lynn zei: ‘Vrijen zonder condoom en wéten dat je een baby aan het maken bent.’” Filmisch is Dame blanche  wel: het criminele duo Jerry en Carl maakt overal een puinhoop van, dat doet het altijd goed.  De kracht van de opbouwende gedachte  wekt de nieuwsgierigheid, voor de rest is Dame blanche niet uitgesproken slecht, maar teleurstellend. Voorspelbaar, weinig origineel, mager verhaal met nietszeggende karakters. Veel korte zinnen, dialogen die niet lekker lopen en ook nog een romantisch verhaallijntje, voor de liefhebbers. Het is zó gekunsteld, dat het ernaar uitziet dat er per se, hoe dan ook, eindelijk een boek moest verschijnen. Maar zo hoeft het niet, dan liever nog wat langer wachten op werk dat zich onderscheidt van het gemiddelde."
"1","Wil je een lekker vakantieboek lezen dat een combi is van thriller, broeierige seksscènes en chicklit, lees dan Het Luxor Resort door Candy Brouwer. Ik heb genoten van de avonturen van Moon (Monica) die naar Egypte met vakantie gaat en daar de mysterieuze Jamal ontmoet, een sexy gebruinde kanjer Met hem beleeft ze allerlei avonturen, niet in het minste op seksgebied dat tegen SM aanschurkt maar nooit onder dwang gebeurt.  Toch is het niet alles koek en ei in het Luxor Resort, een Engelse toeriste is verdwenen en wat weet Jamal daar van? Moon is een mooie blondine met hersens en zij gaat op onderzoek uit. En lees dit boek in de zon, op het strand, op het balkon of in de tuin of waar dan ook. Als je al te verhit raakt door de seks heb je in de zon een prachtig excuus.  Ik heb een aantal prettige leesuurtjes beleefd met dit boek en ik een aanrader voor de vakantie. Ik geef het boek vier sterren."
"0","Voor mij geen Lulu Wang meer. Alleen Het lelietheater vond ik een mooi boek, maar mevrouw Wang ontwikkelt zich niet in een richting die mij boeit. Jammer."
"1","Mogelijkerwijs kent u het Bijbelverhaal waarbij de Heer het volk van Israël bij hun doortocht door de woestijn Sinaï gedurende veertig jaar, voedt met manna en met kwartels, die toen het avond was, kwamen aangevlogen en over heel het kamp neervielen. De hierbij behorende beelden moeten van een apocalyptische bekoring zijn geweest. Deze imponerende atmosfeer drong zich aan me op bij het tot bijna halverwege aangekomen zijn in de monumentale roman ‘Het regende vogels’. De queeste van een dan nog anonieme fotografe die later de aanlokkelijke naam Ange-Aimée krijgt toebedeeld, maakt ons dan door haar ontmoeting met een oude dame deelgenoot van de geschiedenis van de immense vuurzee Matheson Fire bij Ontario, begin twintigste eeuw. De fotografe heeft zich ten doel gesteld overlevenden van de grote branden te portretteren, waartoe zij een schier ondoordringbaar woud betreedt. Ze ontmoet natuurminnaar Charlie en avonturier Tom die, de maatschappij ontvlucht, hun leven en de tijd naar eigen goeddunken invullen. Hun kortgeleden overleden metgezel leefde op gelijke wijze, die bij leven, zijn weergave van de grote branden in schilderijen vereeuwigde. Het foerageren om te kunnen overleven in deze nederzetting in het bos wordt verzorgd door Steve en Bruno, die contacten onderhouden met de gewone wereld. Laatstgenoemde brengt bij een ravitaillering een tante mee, die zestig jaar in een gesticht heeft vertoefd. Na haar bekommernissen volgt hier te midden van de vrijgevochten mannen voor haar een echt leven.  Lezer van deze recensie, ontvlucht met Ange-Aimée de hedendaagse samenleving en laat u meenemen naar het binnenste van het Canadese woud. Fotografisch als jadekleurig beschreven ongerepte natuur vermengd zich met een welhaast utopische gemeenschap."
"0","Hoewel het boek een prachtige cover heeft, kon het verhaal mij niet erg boeien. Het is een langdradige beschrijving van een persoon die zich ontwikkeld tot een seriemoordenaar. Een lastige jeugd, een slechte band met de mensen om hem heen en niemand die hem begrijpt hebben ertoe geleid dat hij een moordenaar werd. Een uitgemolken stereotype die we terugzien in elke aflevering van de serie ‘Criminal minds’. Kortom, een verhaal dat flink wat mist aan originaliteit maar ook aan de nodige spanning."
"1","Jane Gardam (1928) mag dan al meermaals bekroond zijn voor haar literaire werk, de internationale aandacht die er kwam naar aanleiding van Een onberispelijke man was onverwachts groot. Maandenlang stond het eerste deel van de trilogie rond Edward Feathers in bestsellerlijstjes en de lezers waren het er unaniem over eens dat de vertaling van het tweede deel niet snel genoeg uitgebracht kon worden. Acht jaar na de publicatie van het origineel is het ook voor Vlaanderen en Nederland zo ver: Een trouwe vrouw ligt in de rekken en bevestigt opnieuw Gardams uitzonderlijke talent.  In het eerste deel van de trilogie blikt Edward Feathers uitvoerig terug op zijn leven. Hij heeft zijn jeugdervaringen altijd angstvallig verborgen gehouden voor de buitenwereld én voor zijn vrouw Betty, die in zijn ogen niets meer dan een brave modelvrouw is. In deze roman krijgen we de keerzijde van de medaille, want het is Betty’s beurt om uit de biecht te klappen – en dat doet ze met meer geestdrift dan haar echtgenoot ooit voor mogelijk had kunnen houden.  Op het moment dat ze ten huwelijk gevraagd wordt – per brief op papier van Feathers’ werk – stemt ze vrolijk in, waarna onmiddellijk de twijfel toeslaat. Waarom zou ze trouwen met een man die ze amper kent en over wie ze niets weet? En wat moet ze denken van de enige voorwaarde die haar verloofde aan het huwelijk stelt, nl. dat ze nooit bij hem weg mag gaan? Tijdens een bizarre plechtigheid stappen ze met open ogen in een verstandshuwelijk waarvan ze allebei weten dat het de verwachtingen nooit zal kunnen inlossen. Dat Feathers’ concurrent Terry Veneering een doorslaggevende rol in hun leven speelt, wordt snel duidelijk. Of hij dat bewust doet, blijft echter vaag. Daar zal het slot van de trilogie, Laatste vrienden, hopelijk verandering in brengen. Voorlopig moet de lezer het doen met de tegenstrijdige versies van Edward en Betty.  Groteske personages verlenen aan alledaagse situaties een sprookjesachtige sfeer die balanceert tussen droom en nachtmerrie. Noch Betty noch Edward speelt open kaart. Hij vlucht in zijn werk en waait in en uit haar leven, waardoor het onmogelijk is om een echte band op te bouwen. De vele opmerkingen dat ze wel degelijk van elkaar houden, beklemtonen enkel de wederzijdse eenzaamheid. Betty zwalpt tussen gelatenheid, depressie en opstandigheid tot ze een manier vindt om tevreden te zijn. En net op dat moment roept het verleden haar luidkeels tot orde.  Gardam beschrijft op een typisch Britse, tragikomische manier een huwelijk zonder passie en romantiek. Ze brengt het verhaal op geheel eigen wijze, wars van traditionele verhaaltechnieken. Wie denkt dat enkel Betty het woord zal voeren, komt bedrogen uit. Het verhaal springt niet alleen heen en weer in tijd en ruimte, maar biedt ook een ruim palet aan vertelperspectieven. Omdat elk van de vijf delen een eigen stijl heeft, maakt de structuur aanvankelijk een rommelige indruk. Maar het geheel werkt wel degelijk, al moet je het boek helemaal uitlezen om daar achter te komen. Ongeduldige lezers zouden vroegtijdig kunnen afhaken, maar missen dan een boek waarbij de structuur, de schrijfstijl en het onderwerp prachtig samenvallen.  De manier waarop Gardam scènes uit Een onberispelijke man schijnbaar identiek, maar toch volkomen anders in deze verhaallijn verstopt is subliem. Een trouwe vrouw kan als afzonderlijk boek gelezen worden, maar doe dat vooral niet. Beide boeken zijn uitstekend geschreven en zorgen in combinatie met elkaar voor een memorabele leeservaring die je niet wilt mislopen. In januari 2018 publiceert Uitgeverij Cossee het derde deel, dat een daverende finale beloofd te worden."
"0","Het verhaal las wel gemakkelijk. Ik vind het geen hoogstaande thriller, het spanningsnivo is niet hoog. Het is meer humoristisch te noemen. Ook de hoofdpersoon Harry Smith kwam op mij wat knullig over. Het lijkt of dat de schrijver Fons Burger er een zgn. ""verAmerikaanst"" boek van wil maken. Wanneer er een 2e deel uit zou komen, zou deze niet hoog op mijn verlanglijstje staan. Het was een aardig tijdverdrijf om het boek te lezen maar het pakte mij niet echt en ik kon het boek dan na een paar hoofdstukken makkelijk wegleggen tot de volgende dag."
"1","Wat een gewéldig debuut. Rauw, schokkend, met de nodige humor en in volle vaart geschreven. De speech van de hulpverleenster (Tessa) op de bijeenkomst aan het einde van het verhaal zegt het eigenlijk allemaal. Maar ook al eerder slaat ze de spijker op de kop door zichzelf te omschrijven als een secretaresse die de dag vult met Word en een nietmachine. Een mooie (en ik denk -helaas- terechte!) aanklacht tegen de bureaucratizering van de jeugdzorg. Ik ben vanaf pagina 1 van Tessa gaan houden. En van Vlasman: dus kom maar door met boek twee, zou ik zeggen! Van mij gewoon, zonder enige aarzeling: 5 dumkes!"
"0","Het idee is mooi. Heeft Beethoven nu wel of niet een tiende symfonie geschreven, en zo ja, waar istie dan en hoeveel zou hij waard zijn? Op basis van dit idee schreef Joseph Gelinek deze thriller. De Madrileense musicoloog Daniel wordt uitgenodigd om te komen luisteren naar het eerste deel van die tiende symfonie, uitgevoerd door een orkest onder leiding van dirigent Thomas. Deze beweert dat hij dit deel heeft geschreven op basis van slechts enkele gedachten en notenbalken die Beethoven zou hebben nagelaten. Op basis van zijn muziekkennis denkt Daniel dat Thomas die fragmenten nooit zo aan elkaar had kunnen schrijven en dat Thomas in het geheim beslag heeft kunnen leggen op de complete partituur van de tiende. Maar voordat Daniel dit kan checken wordt Thomas vermoord. Dan volgt een ingewikkeld moordonderzoek, waarin ook nog een tot dan toe onbekend gebleven schilderij van Beethoven opduikt. Maar wat begint als een interessant en spannend verhaal eindigt als een nachtkaars. Aan het eind van het boek stapelen de onwaarschijnlijkheden zich op en de ontknoping wordt afgeraffeld. Ook wordt de ontknoping nog onderbroken doordat enkele - minder ter zake doende - hoofdstukken zich afpelen in het Wenen van de negentiende eeuw, waar Beethoven op dat moment leefde. Deze hoofdstukken vallen uit de toon. Dus een thriller die goed begon, maar die me aan het eind toch met een kater liet zitten. Jammer."
"1","Wat een heerlijk boek! Vanaf zin 1 zat ik in het boek en in het verhaal.  Dankzij vrouwenthrillers mocht ik dit boek lezen. De kaft en de titel spraken me niet direct aan, maar ik heb bijna alles wat uitgegeven is via De Crime Compagnie gelezen, dus ik was zeker wel benieuwd. Het heeft me dan ook niet teleurgesteld. Het verhaal pakte meteen en ik heb het dan ook snel uitgelezen.. Ik wilde het niet wegleggen! De personages en het verhaal zijn duidelijk en hebben diepgang. Ik hoop op een vervolg van dit verhaal, maar ieder ander boek van Angelique Haak zou ik ook meteen lezen.  Dit is zo'n boek die je dus niet kunt wegleggen en waarvan je baalt wanneer het uit is omdat het dan voorbij is. Knap voor een debuut!"
"0","Ben het in grote lijnen met de voorgaande recensenten eens. Ik vond het vooral een langdradig boek, met nauwelijks geloofwaardige karakters. Een tegenvaller, na Zinloos geweld, mijn vorige boek van Appel."
"1","Zoals je misschien wel weet, ben ik zelf hoogsensitief. Toen ik dit boek tegenkwam, moést ik het lezen. Ik heb de uitgever dan ook een poosje gestalkt, omdat dit boek eigenlijk al eerder uit zou komen. Toen ik eenmaal een mail kreeg dat het boek onderweg was, kon ik niet wachten om eraan te beginnen.  Gewoon gevoelig verteld het verhaal van de 15 jarige Flo. Ze is hoogsensitief, dit houdt in dat zij erg gevoelig is voor plotselinge geluiden en bewegingen, harde geluiden, emoties van anderen, etc. Flo beleefd de wereld intenser dan ieder ander mens. Hoogsensitiviteit wordt ook nog gezien als iets geks, en Flo wordt dan ook gepest op school, daar wordt ze gekke Flo genoemd. Ook haar broer heeft geen begrip voor haar gevoeligheid, waardoor het thuis voor Flo ook niet altijd even ontspannen is. Als Flo dan ook nog eens voor het eerst verliefd wordt, weet Flo niet meer wat ze moet doen. Hoe ga je met jongens om? Hoe kom je er achter of hij jou ook leuk vindt? En hoe ga je in godsnaam om met een strontvervelende, oudere broer die je niet met rust wilt laten?  Ik vind boeken voor de jongere YA doelgroep vaak niet zo fijn om te lezen, omdat ze een beetje kinderlijk geschreven zijn. Dat is met dit boek totaal niet het geval, ook al is Flo pas 15 jaar oud. Flo heeft een hele aparte kijk op de wereld door haar hoogsensitiviteit en ik herkende veel terug. Zo begint het boek al met een hele lijst van dingen die ze lastig vindt. Hier moest ik wel om lachen en ik kon in gedachten een heleboel dingen afvinken die ik herkende.  Flo wordt langzaam een jonge vrouw en daar hoort ook een eerste verliefdheid bij. Hoe leuk is het dan dat ze verliefd wordt op de buurjongen met wie ze vroeger altijd speelde, en dat ze een plan van aanpak probeert te bedenken met haar beste vriendin? Deze situatie is zo herkenbaar, dat het gewoon schattig is om te lezen. Ik kon me super goed inleven en ging zelf ook weer even terug naar mijn pubertijd, naar mijn eerste verliefdheid.  Daarnaast schetst dit boek een heel realistisch beeld over hoe het voelt om hoogsensitief te zijn. Hoogsensitief zijn maakt je niet speciaal of een watje, het maakt het leven een stukje interessanter maar tegelijkertijd ook een stuk lastiger. Dus, voor iedereen die wilt weten hoe watjes aanvoelen als je gevoelig bent: lees dit boek.  Eindconclusie: dit boek was voor mij een warme knuffel die ik even nodig had. Het is echt een fijne aanrader!"
"0","Ik was erg geïnteresseerd in dit verhaal van Fitzgerald, omdat ik onlangs de film 'The curious case of Benjamin Button' heb gekeken. De film duurde erg lang, maar was erg boeiend en prachtig uitgewerkt. Het verhaal van Fitzgerald is echter bijna niet te vergelijken met de film. Het idee dat een jongen 'oud' geboren wordt en 'jong' opgroeid, lijkt het enige te zijn wat de film uit het verhaal overgenomen heeft. Het exact verfilmen van dit verhaal van ongeveer 60 pagina's, zou nooit geleid kunnen hebben tot een film van ruim 2,5 uur. De film beschrijft dan ook een totaal andere familiegeschiedenis en heeft hierbij een duidelijke romantische verhaallijn centraal gesteld, wat in het oorspronkelijke verhaal absoluut niet zo is. Ik vind het erg vreemd te moeten zeggen, want anders vind ik dit nooit, maar ik vond de film beter dan het verhaal. Het verhaal zelf is te kort, te abstract en te weinig diepgaand om echt in op te kunnen gaan. Wat mij betreft hulde voor de filmmakers, dat zij zo'n kort verhaal hebben weten te transformeren tot een prachtige film!"
"1","Anke Laterveer, uit jouw pen komt goud! Je neemt me mee van begin tot het eind in het verhaal. Het boek gaat over Lise, een meisje wat opgroeit van kind tot volwassenen. Ze is altijd een buitenbeentje. Het begint al in het gezin, waar ze zich niet gehoord voelt. Zelfs als er iets ernstigs gebeurd is het niemand die het opvalt. Terwijl het voor haar zeer traumatisch is en voor haar levensloop bepalend, Ze probeert een normale studie te gaan doen. Relaties volgen elkaar op. Maar dan kan ze niet meer, ze gaat in dagbehandeling. Waar ze heel heel herkenbaar over verteld hoe het er aan toe kan gaan. Ik heb het luisterboek geluisterd en dat heeft als voordeel dat het helemaal haar verhaal werd. Soms moest ik even op adem komen over wat ze beleefde. Maar toch kon ik het boek niet half gelezen stoppen, het is een boek wat je in een keer uit wil lezen (in mijn geval luisteren)"
"0","Literatuur en marketing gaan steeds meer samen. En dan doel ik niet alleen op de inspanningen van uitgeverijen om de verkoop van hun boeken op de winkelvloer positief te beïnvloeden. Steeds vaker ook worden schrijvers als heuse merken gepositioneerd. Duidelijkheid is daartoe wel een belangrijke voorwaarde: de lezer moet al op voorhand weten wat hij koopt. Staat een schrijver bijvoorbeeld garant voor psychologie of voor actie? Leunen zijn boeken vooral op de plot of zijn de personages minstens zo belangrijk? Aan de vereiste duidelijkheid gaat nog een andere voorwaarde vooraf: vakmanschap. 'Branding' is meer dan alleen een marketingkunstje. Ook de schrijver zelf speelt een belangrijke rol: hij moet in ieder boek zijn reputatie waarmaken. En dat brengt me bij de roman Een doodgewone misdaad van Simon Kernick. De teksten op het achterplat positioneren Kernick als iemand van het hard-boiled genre en dat klopt ook wel. De roman telt namelijk nogal wat scènes die niet geschikt zijn voor tere zieltjes. Het verhaal begint met een undercoveroperatie in de buurt van het vliegveld Heathrow, die uitloopt op een schietpartij waarbij zes doden vallen, onder wie een van de agenten. De verdenking valt al gauw op diens partner, inspecteur Stegs Jenner. Inspecteur John Gallan en agent Tina Boyd krijgen de opdracht uit te zoeken wie in de aanloop naar de operatie gelekt heeft en dus verantwoordelijk is voor de bloedige afloop. Hard boiled thrillers leunen vooral op een sterke plot en krachtige dialogen. De rest is bijna bijzaak. En juist op die aspecten overtuigde Kernick mij niet helemaal. Een mager zesje, meer krijgt hij niet van mij. Vooral aan zijn dialogen heb ik me geërgerd. Ze horen vaak eerder thuis in een doorsnee damesroman dan in een heiharde thriller. Bovendien heeft hij gekozen voor literaire truc die hij nog onvoldoende beheerst: perspectiefwisseling. Sommige scènes worden in de derde persoon verteld, andere in de eerste. Nu is deze keus op zich niet verkeerd. De ik-figuur, John Gallan in dit geval, is al snel een open boek  je weet als lezer precies wat hij denkt en voelt  terwijl je de overige personages pas gaandeweg leert kennen, namelijk door hun doen en laten. Daarmee kun je de lezer heel geraffineerd op het verkeerde been zetten, wat de spanning ten goede komt. Kernick maakt van deze mogelijkheid echter geen gebruik. Sterker nog, op de uiteindelijke afloop  het antwoord op de vraag wie gelekt heeft  word je nauwelijks voorbereid. En dat is toch een gemiste kans. Ik heb me met Een doodgewone misdaad zeker niet verveeld, maar een must is de roman evenmin. De genoemde zwakheden zorgen er bovendien voor dat ik nog geen goed beeld van het merk Simon Kernick gekregen heb. Het staat me te weinig voor hard boiled, terwijl het ook niet thuishoort onder psychologische thrillers. Voor de marketeers van zijn uitgever is er dus nog werk aan de winkel."
"1","Bij sommige boeken is er zo’n zalige harmonie tussen inhoud en vorm, dat je waardering als lezer niet enkel uitgaat naar de auteur, maar evenzeer naar de vormgever. Bij De oren van Buster past de rode, harde kaft perfect bij de inhoud, want dat is een dagboek. Zelfs de stofwikkel, waarop wellustige rozen een vrouwengelaat omringen, ondersteunt de tekst. Alvast een groot compliment voor dit prachtig ontwerp! “Van een schoon tafel alleen kan je niet eten,” luidt een Vlaams spreekwoord, vrij vertaald: wat heb je aan vorm als de inhoud het laat afweten? Maar ook hier stelt dit boek niet teleur, De oren van Buster boeit vanaf het eerste moment en geeft de lezer een inkijk in het leven van Eva, de schrijfster van het dagboek.  Het dagboek is geschreven tussen half juni tot begin augustus. Half juni vierde Eva haar zesenvijftigste verjaardag en haar jongste kleindochter, Anna-Clara, gaf haar als cadeautje een dagboek. Het zijn de cadeautjes waarbij je merkt dat de gever je ziel doorgrondde waar je het meest blij mee bent. Eva is ontzettend blij met het dagboek, en gedurende de zomer die volgt schrijft ze haar hele leven van zich af waarbij de moeizame relatie tussen haar en haar moeder centraal staat. Amper zeven is ze, als ze tot het inzicht komt dat het nooit wat gaat worden met een warme moeder-dochterrelatie. Vanaf die leeftijd stelt ze zich er op in dat ze ooit haar moeder zal vermoorden. Tot de dag waarop ze haar voornemen in praktijk brengt, oefent Eva op andere wezens die haar een strobreed in de pad leggen. Zoals Buster, de agressieve, loslopende hond van de buren. Ze lukt erin hem om te brengen en heeft vanaf dan de oren van Buster altijd bij zich als een soort talisman. “Zijn oren leerden me dat er voor alle problemen een oplossing kan worden gevonden.”  Naast de perikelen uit het verleden, verweeft schrijfster en hoofdpersonage Eva ook de gebeurtenissen uit het dagelijkse leven in het boek. Over haar vriendinnen, haar dochter en haar kinderen, de oude vrouw die ze helpt, de kat, de klusjes in huis, haar rozenperk en haar toenemende afhankelijkheid van drank. Heden en verleden vormen samen een intrigerend en spannend geheel, want hoe meer je te weten komt over het verleden van Eva, hoe meer je je vragen stelt bij wat je al weet uit het heden. De hamvraag die je op het puntje van je stoel houdt is: ‘Wat gaat de zesenvijftigjarige Eva op het einde van het dagboek doen?’  Doorheen de beslissingen van Eva, de houding van haar ouders, het gedrag van diverse mensen komen heel wat prangende thema’s voorbij. Journaliste, schrijfster en musicalster Maria Ernestam heeft geen pasklaar ethisch antwoord. Dat laat ze helemaal over aan de lezer. De oren van Buster is een meeslepend, spannend, humoristisch én schrijnend boek. Heerlijk om lezen en heerlijk om zien. (deze recensie verscheen eerder bij ezzulia.nl)"
"0","De cover valt tegen, geel met zwart... saaie cover... In de winkel ging ik hem niet kopen... wel de kans gekregen via Hebban om het ebook te lezen. De titel is mysterieus en de schrijfstijl vond ik niet prettig. Ik had moeite om mij te concentreren en dus moeite om het uit te lezen. Ikzelf zou het niet aanraden, maar iedereen heeft zijn eigen smaak..."
"1","een goed verhaal,aanrader om te lezen."
"0","Als je denkt aan New York, dan denk je aan het Vrijheidsbeeld. En de metro, gele taxi’s, China Town en de genummerde straten. Rick is er nog nooit geweest – hij heeft zelfs in heel zijn leven pas één keer in de trein gezeten, en nog nooit in het vliegtuig – dus in een spontane bui besluit hij dat hij zijn kerstvakantie in New York wil doorbrengen. In Livestream lees je over zijn absurde, twintig uren durende zoektocht dwars door Manhattan. Wat leuk, talent van eigen bodem! Buddy Tegenbosch is geboren in Eindhoven en studeerde eerst voor gymleraar en toen piloot. Hij is zelf ook in New York geweest om de boektrailer op te nemen, die je op zijn website kan bekijken. In de kerstvakantie van wéér een mislukt schooljaar besluit Rick op bezoek te gaan bij zijn achterneef in New York. Vanaf het begin weet je dat er iets gaat gebeuren, er sluimert een onderhuidse spanning. In de metro ontmoet hij Kris, een meisje dat anders is dan alle meiden die hij ooit heeft ontmoet, waardoor Tegenbosch meteen met een cliché op de proppen komt. Maar clichés bestaan niet voor niets en Rick gaat zonder vragen te stellen met Kris mee. Kris heeft een gevaarlijk plan: ze gaat basejumpen van een gebouw. Maar dit gaat mis, en Kris wordt ontvoerd. Rick gaat naar haar op zoek en wordt door heel New York heen gevoerd. Het is duidelijk dat Tegenbosch de stad goed kent, want hij weet de straten en situaties heel beeldend te schetsen. Het is bijna alsof je zelf ook in New York bent. De plot van Livestream is iets too much: een toevallige ontmoeting, een basejump, een ontvoering, een explosie en nog meer. Rick krijgt vrij veel te verwerken in de 24 uur in New York. Het is overwhelming en net als Rick weet je niet waar je aan toe bent. Je wordt er als lezer in meegezogen en hierdoor leest Livestream als een speer. Wel zijn de gebeurtenissen vrij ongeloofwaardig, vooral in zulke hoeveelheden. Het is niet realistisch dat Rick geheel toevallig in zo veel vreemde situaties terecht komt. Ook zorgt deze enorme hoeveelheid aan vreemde gebeurtenissen ervoor dat je als lezer snel afgeleid bent. Het is namelijk iets te veel van het goede. Met name de explosie lijkt weinig toe te voegen aan het verhaal. Wat het boek wel heeft aan spanning en snelheid, mist het aan diepgang. De karakters worden amper uitgewerkt en zijn vooral nodig om de plot gaande te houden. Hierdoor wordt het moeilijk om sympathie voor ze op te brengen en goed met ze mee te leven. Al met al is Livestream een spannend boek over New York, maar wel een met een enorme hoeveelheid aan niet zo geloofwaardige gebeurtenissen. De plot gaat alle kanten op en door deze grote hoeveelheid aan gebeurtenissen kan je als lezer niet volledig meeleven met de personages."
"1","Ik heb me erg in kunnen leven in dit boek over een bijzonder meisje.  Een meisje dat anders is dan anderen, ze hoort er niet bij, zit op een speciale school en ze mag nooit mee spelen. Tot er een nieuw meisje komt dat zichzelf big Noemt. tussen die twee ontstaat er iets wat lijkt op vriendschap Een vriendschap waar big het voor het zeggen heeft. Ze word gedwongen tot dingen die ze eigenlijk niet wilt. Ze vind het moeilijk om zich tegen de bazige big te verzetten. Bovendien heeft ze wat ze altijd al wou een vriendin.  Een mooi verhaal over gevaarlijke vriendschap. over hoeveel invloed iemand kan hebben op jou als persoon vooral als je zelf onzeker bent en niet goed jezelf durft te verdedigen."
"0","Sophie Hannah heeft al een aantal boeken op haar palmares staan. Ze is dan ook reeds op jonge leeftijd beginnen schrijven. Hoewel ik al een paar boeken van haar gelezen had, heeft dit boek ""alles op het spel"" met niet kunnen bekoren en dus door mij maar met 2 sterren bekroond werd.  Het verhaal gaat over Justine Merrison, een moeder met een drukbezette job die haar leven in Londen beu is. Ze verruilt haar drukke leven voor een rustig bestaan als huisvrouw en verhuist samen met haar man, Alex, en dochter, Ellen, naar het platteland. Op het platteland lijkt haar dochter Ellen plots wat anders. Ze schrijft namelijk aan een verhaal over een gezin waar een dochter aan het moorden gaat. Justine merkt dat het wel heel erg verweven geraakt met hun huidige leven. ""Hoe past dit alles in elkaar?"", daar gaat dit boek over.  Naar mijn mening te vergezocht, te langdradig en het duurde veel te lang voor er wat vlotheid in het verhaal kwam. Ik heb er niet echt van genoten om dit boek te lezen, jammer want Sophie Hannah heeft wel goede boeken."
"1","Van de boeken van bestsellerauteur Tess Gerritsen zijn wereldwijd meer dan dertig miljoen exemplaren verkocht en in meer dan veertig talen vertaald. Haar eerste medische thriller Hartslag, de inspiratie hiervoor kreeg ze van een ex-politieagent, was in 1996 al meteen een groot succes en sindsdien heeft ze zich alleen maar toegelegd op het schrijven van dergelijke medische thrillers. De chirurg, dat in 2002 in het Nederlands vertaald werd, is het eerste uit de zeer succesvolle Rizzoli & Isles-serie. Een televisieserie ging in 2010 in première en wordt nog steeds uitgezonden.  In de Amerikaanse stad Boston wordt het lichaam van een vrouw gevonden. In haar huis is ze aan het bed vastgebonden en haar baarmoeder blijkt verwijderd te zijn. Al snel merkt de politie dat de moord overeenkomsten vertoont met een aantal moorden die de afgelopen jaren hebben plaatsgevonden. De enige overlevende, Catherine Cordell, heeft de dader destijds echter doodgeschoten. Daarom tast de politie vooralsnog in het duister. Er worden meer vergelijkbare moorden gepleegd en deze dader, die inmiddels De chirurg wordt genoemd, blijkt details over Catherine te weten die nooit in de openbaarheid zijn gekomen. De rechercheurs Thomas Moore en Jane Rizzoli doen er alles aan om de moordenaar te vinden en te voorkomen dat er nog meer slachtoffers vallen.  Het verhaal begint met een veelbelovende proloog die nieuwsgierig maakt, maar ook het ergste al doet vermoeden. Deze proloog wordt verteld vanuit het perspectief van de dader en is, in tegenstelling tot het eigenlijke verhaal, geschreven in de ik-vorm. Door deze opzet, maar ook omdat het verhaal van de dader cursief gedrukt is, bestaat er geen enkele onduidelijkheid door wiens ogen gekeken moet worden. Gerritsen slaagt er hierdoor in om de lezer vanaf het begin te boeien. Dit wordt versterkt doordat de spannende momenten per hoofdstuk toenemen. Daarover hoeft sowieso niet geklaagd te worden, want zelfs een spoedoperatie wordt dusdanig beschreven dat de spanning hiervan zienderogen toeneemt.  In een vlot geschreven stijl loodst de auteur de lezer in een aanvankelijk rustig, maar soms ook wel verhoogd tempo door het boek heen. Omdat het een medische thriller is, komen er vanzelfsprekend medische termen in voor. Aan het eind van het boek is een pagina besteed aan de uitleg van een aantal van deze termen, hoewel dat dus niet voor alle vakterminologie geldt. Dat is jammer, maar niet onoverkomelijk. Het verhaal is zonder de betekenis van de medische termen te kennen bijzonder goed te volgen en te begrijpen.  De chirurg is het eerste uit, zo is inmiddels gebleken, een serie met rechercheur Rizzoli. Haar personage wordt voldoende uitgewerkt om al een goede indruk van haar te kunnen krijgen. Toch valt het op dat haar partner Thomas Moore het belangrijkst lijkt en misschien ook wel is. Over hem kom je meer dan genoeg te weten om je een duidelijk beeld van hem te kunnen vormen. De uitwerking van deze twee personages, maar in feite ook dat van Catherine Cordell, is dus ruimschoots voldoende.  Ondanks dat het boek een groot aantal verrassende wendingen kent, is het af en toe ook wel wat clichématig. Dit geldt in het bijzonder voor het karakter van Rizzoli. Er zijn meer rechercheurs die een dergelijk gedrag vertonen. In de vervolgboeken uit de serie zal haar personage zonder meer verder uitgewerkt worden en zal het misschien wat minder standaard worden. Dat is alleen maar goed, want daardoor zal ze uitgroeien tot een rechercheur met een eigen gezicht. Deze kleine kanttekening doet echter niets af aan het eindoordeel van De chirurg. Want die is zonder meer positief. Gerritsen heeft namelijk een erg goede start gemaakt met een veelbelovende rechercheur."
"0","ik heb met dit boek heel veel moeite gehad om uit te lezen, en dat is me ook niet gelukt. bij blz 400 heb ik het boek weggelegd. ik vond de verhaallijn langdradig en er leek geen eind aan te komen. terwijl ik een kingfan ben is dit het eerste boek van hem dat ik van hem weg heb gelegd. helaas."
"1","Wat een leuk kookboek! Huisgemaakt. Terug naar lekker eten valt op door de eenvoud met toch bijzondere recepten. Naast een 18-tal kleine - en 17 zoete gerechten zijn er 25 menu’s beschreven. En ieder menu kent 2 of 3 onderdelen. Angela Prins van Kinderkeuken Stampot Janssen is er goed in geslaagd een toegankelijk kookboek te maken waarin voor elk wat wils te vinden, waarin de recepten zeer precies zijn beschreven en mooi gefotografeerd zijn door Karel Zwaneveld. Door de recepten in menu-vorm te presenteren, heb je meteen een goed idee van wat bij elkaar past. Zoals ‘Menu 21 Visragout met aardappelpuree en Roergebakken spinazie met knoflook en pepers’, of ‘Menu 18 Pasta met verse borlottibonen in tomaten-roomsaus en Gestoofde radicchio met kappertjes en knoflook’. Mijn keuze was ‘Menu 2 Gekruid gehakt uit de koekenpan, Snijboontjes, Romige aardappelplakjes uit de oven’.  Gekruid gehakt uit de koekenpan 500 gram gehakt, 1 ui (gepeld en geraspt), 1 theelepel zout, peper, 2 theelepels kurkuma, 1 theelepel komijn, 1 theelepel kaneel, 1 theelepel kardemompoeder, plantaardige olie.  Doe het gehakt in een kom en strooi er de kruiden bij. Meng er ook de geraspte ui door. Breng op smaak met zout en peper. Meng alles heel goed door elkaar. Maak er dan een platte koek van, zo groot als de bodem van je koekenpan.  Giet een laagje olie in de koekenpan en leg de gehaktkoek daarin. Zet de koekenpan nu op een hoog vuur en laat de koek even bakken. De onderkant is nu stevig, waardoor je de kebabs kunt gaan maken. Neem een spatel en druk met de bovenkant van de spatel repen in de koek. De repen kunnen nu los van elkaar gebakken worden. Als de onderkant bruin begint te worden, dan draai je ze met twee vorken voorzichtig om. Bak de andere kant ook bruin.  Romige aardappelplakjes uit de oven 2 kilo niet te bloemige aardappelen (geschild, gewassen en in plakjes gesneden), 2 uien (gepeld en in stukjes), 2 teentjes knoflook (gepeld en geperst), saffraandraadjes (of saffraanpoeder), 2 deciliter melk, 2 deciliter slagroom, 2½ theelepel zout, 1 theelepel versgemalen witte peper, olijfolie.  Verwarm de oven voor op 200°C. Doe een paar eetlepels kokend water in een kommetje en leg daar de saffraan in (saffraanpoeder hoef je niet te weken). De aardappelplakjes worden voorgekookt. Verwarm 2 eetlepels olijfolie in een pan met een dikke bodem. Bak hier heel zachtjes de uien in. Neem de tijd, dan wordt de ui heerlijk van smaak. Als de ui glazig is geworden, doe je de melk, de slagroom en de knoflook erbij. Strooi ook het zout en de peper erover. Giet de saffraan samen met het water in de pan.  Dan kunnen de aardappelplakjes erin. Roer alles goed door elkaar en breng het aan de kook. Zodra je ziet dat het begint te koken, zet je het vuur iets zachter. Kook de aardappelen 10 minuten. Je moet wel regelmatig de aardappelen even omroeren, want het bakt best snel aan de bodem vast. Doe het deksel elke keer weer terug op de pan. Na de 10 minuten zijn de aardappelen nog niet helemaal gaar. Dat hoeft ook niet, want ze worden verder gaar in de oven.  Giet een klein beetje olijfolie in een ovenschaal en strijk dat met je vingers of met en kwast uit over de bodem. Stort de aardappelen en het vocht voorzichtig in de ovenschaal. Zet de gevulde schaal in het midden van de oven. Het duurt ongeveer 40 minuten voor het klaar is. Dan zijn de aardappelplakjes gaar, lekker smeuïg en de bovenkant is heerlijk knapperig.  Als de recepten in de menu’s voor 4 personen zijn bedoeld, lijkt twee kilo aardappelen wel wat veel, maar zelf als kok keuzes maken blijft natuurlijk belangrijk. De keuze van de grootte van de koekenpan voor de gehaktrepen was achteraf wel belangrijk, want hier was de koek eigenlijk te dik, dus moeilijk in mooie repen te verdelen.  De snijbonen zijn overgeslagen, daarvoor in de plaats een salade geserveerd. En dat kan natuurlijk ook. Elk menu lijkt een prachtige combinatie van smaken, maar elk gerecht kan natuurlijk ook apart of in combinatie met iets uit een ander menu gegeten worden.  Bij de kleine gerechten kom je dingen tegen als venkelsoep, pasteitjes met groentevulling, ravioli met een zacht eitje, vismousse en bij de zoete gerechten rode bieten – en citrusfruit sorbet, pudding met banaan en kokos, ijsmousse van sinaasappel met mangosaus, kastanjetaart met chocolade. Allemaal heel duidelijk en aantrekkelijk beschreven.  Ingrediënten allemaal goed te vinden. Een heerlijk boek om nog vaak te gebruiken."
"0","Het verhaal begint met de begrafenis van Gustavius Ter Dolen, de patroon van Evert Matthijssen. Evert is werkzaam op het advocatenkantoor van Ter Dolen en De Ridder, als stagiair. Hij maakt de nodige zaken mee, die wel apart te noemen zijn. Evert neemt je mee in zijn wereld. Het taalgebruik in het boek is zeker niet de mijne, ik moest er erg aan wennen en pas bij pagina 100 begon ik het makkelijker te krijgen. Op de achterflap staat en ik quote : Hilarisch, sarcastisch, smeuïg. Ik heb het helaas niet gevonden. En de verwijzing naar Suits (tv serie) vind ik totaal niet passen, omdat het in de tv serie veel spannender is en de zaken tenminste een einde krijgen. Daarom geef ik het boek 2 sterren."
"1","Na de laatste bladzijde van ""De Oversteek"" resteert er bij mij nog maar één vraag: Wanneer komt het vervolg uit?  De Oversteek is het eerste deel van een trilogie over de gevolgen van een uit de hand gelopen experiment met virussen van het Amerikaanse leger. In Amerika sterft als hierdoor bijna de gehele bevolking uit, slechts enkele mensen weten in kolonies stand te houden. Hoe het de rest van de wereld vergaat, blijft voor zowel de hoofdpersonen als de lezer een raadsel.  Hoofdpersoon Amy, is een jong meisje dat, door het virusexperiment, waarbij zij de laatste proefpersoon was, niet verouderd en onsterfelijk is geworden. Samen met wat mensen uit een kolonie uit Californië maakt ze de avontuurlijke oversteek naar de plek in Colorado waar alles begon.  Jusin Cronin weet de lezer als geen ander te boeien met dit omvangrijke boek van bijna 1000 pagina’s en slaagt erin zowel de hoofdpersonen als de diverse bijrollen levensecht neer te zetten.  De Oversteek is een geslaagde combinatie van thriller, fantasy, avonturenroman en horror en kan ik niet anders dan enorm aanbevelen. Voor mij is dit boek een van de toppers van 2010."
"0","In dit boek gaat de verhaallijn geheel ten koste van de wil van de schrijver om de lezer maar zoveel mogelijk te laten weten dat hij zijn weg wel weet in de culinaire wereld. Dat is erg jammer want de schrijver heeft een leuke schrijfstijl. Hiermee schiet hij zijn doel ruimschoots voorbij."
"1","Handelswaar is een spannende Thriller je blijft maar door lezen! Je leeft echt mee met Loes en Lisa, ze wordt mishandeld en ontvoerd, Katja en Wim de rechercheurs in het verhaal die geconfronteerd worden met dood gevonden meisjes! Zeker de moeite waard om het boek te lezen."
"0","Harry Svensson is een gepensioneerde journalist die per toeval op een lijk stuit. Voor Harry begon op dat moment een bloedstollende jacht op een 'SM moordenaar', voor de lezers begon een slaapverwekkende zoektocht. Er zit geen diepte in Harry als personage, je komt er niet achter wat zijn beweegredenen zijn om van SM te houden. Hij leert niks over zichzelf, wat wel de bedoeling is als protagonist.  Mats Olsson is zelf een journalist, het is jammer dat Olsson niet beschreef hoe het er in de praktijk aangaat als journalist. Ik had meer het gevoel dat Harry zelf ook niet wist wat hij nou precies was, een journalist of meer iemand die maar wat aanmoddert. De personages zijn vrij goed beschreven, de enige in het verhaal die een mysterie bleef was Harry zelf. Verder vond ik Eva Mansson er ongeloofwaardig als politieagente. Ze vertrouwde Harry te vaak en vroeg er niks voor terug.  Er zaten verwarrende zinnen in het boek. Zoals helemaal aan het begin. 'Wilde. Misschien. Heel zeker. Niet. Ja. Echt niet! Nee. Of wel? ' Het slaat helemaal nergens op. Het verhaal bevatte soms een beetje humor, maar voor de rest was het vreselijk slecht geschreven. Ik viel telkens in slaap waardoor ik heel lang over het boek heb gedaan."
"1","Zo'n anderhalf jaar geleden was ik één van de gelukkigen die De Dode Kamer mocht lezen, het debuut van Bronja Hoffslag. Al snel kwam de leesclub tot de conclusie dat dit boek een bijsluiter nodig had wegens verslavingsgevaar... Helemaal mee eens, ook ik viel ten prooi aan de verslaving. Ik was dan ook heel erg blij toen het vervolg De Skinner Methode uit kwam, en heb deze direct aangeschaft, in de hoop opnieuw ten prooi te vallen aan de verslaving (sommige verslavingen zijn niet zo erg... ;-) ).  De Skinner Methode begint waar de dode kamer is geëindigd: Misha Larssen zit een straf uit voor een moord, hij heeft er meer gepleegd, en om zijn dodenlijst te voltooien heeft hij zichzelf aangegeven. In de gevangenis is hij buurman van Donald Skinner, een seriemoordenaar, die meer doden op zijn geweten heeft dan ooit bewezen hebben kunnen worden. Broer Lennart is naar Amerika vertrokken om zijn broertje te ondersteunen en uit te zoeken wat er nu precies gebeurt is en raakt betrokken bij de plannen van Misha.  Op Misha's verzoek duikt Lennart in het verleden van Donald Skinner. Hij maakt kennis met de bewoners van een sekte waarin Skinner is opgegroeid, en ontdekt gebeurtenissen die misschien beter verborgen hadden kunnen blijven. Intussen vertelt Skinner zelf zijn verhaal, een levensgeschiedenis om van te gruwelen, en je over te verbazen.  In dit boek verschijnen verschillende nieuwe personages, ieder met zijn eigen verhaal en eigen link naar Donald Skinner. Bronja Hoffslag houdt ons flink in spanning hoe bepaalde mensen gelinkt zijn en wie is nu die figuur die in het begin van het boek de tatoeage laat zetten?  Zonder teveel uit het boek te willen verklappen: dit boek is indrukwekkend goed geschreven. Vanuit diverse invalshoeken en personages neemt Bronja Hoffslag je mee door de tijd, wisselt veel in tijd en plaats, en ieder krijgt de ruimte om zijn verhaal te vertellen. Buitengewoon knap hoe zij zich heeft ingeleefd in de verschillende personages en deze tot leven laat komen! Je krijgt begrip voor mensen waar je het niet van verwacht, je verbaasd je over een ander, en soms schrik je je rot om wat iemand uithaalt...  En dan ineens is het boek uit, en wil je nog maar één ding............. Wanneer komt deel 3???"
"0","Door de resenties had ik meer verwacht van dit boek. Half weg het boek had ik al door wie het gedaan had. Het eind vond ik tegen vallen. Heb betere thrillers gelezen."
"1","In het begin moest ik heel erg wennen aan de manier waarop het verhaal verteld is, namelijk in script vorm. Maar na een paar bladzijden lezen was ik er wel aan gewend. Het verhaal leest wel vlot door de vrij korte scenes (hoofdstukken) wat voor mij een enorm voordeel was want ik moet het momenteel van een paar minuten lezen per keer hebben. Het verhaal zelf is was minder uitgediept dan de voorgaande boeken maar het was toch weer erg leuk om weer terug te zijn op oa Zweinstein."
"0","Charles en Karen Friedman zijn een gelukkig getrouwd stel met twee prachtige kinderen. Charles en Karen zijn na 18 jaar huwelijk nog steeds gek op elkaar en de kinderen voelen zich veilig en gekoesterd in een goed nest. Charles is zelfstandig ondernemer  hij heeft een eigen hedge fund  en Karen zorgt voor het huis en het gezin en doet vrijwilligerswerk. Dan komt de dag waarop hun leven op dramatische wijze volledig op zijn kop komt te staan: de trein die Charles neemt naar zijn werk, wordt opgeblazen en honderden mensen vinden de dood of raken zwaar gewond. Ook Charles komt bij deze aanslag om het leven. Karen en de kinderen zijn verbijsterd en helemaal kapot van verdriet; de verwoesting was zo groot dat er zelfs geen lichaam is dat begraven kan worden. Alleen het handvat van zijn koffertje wordt teruggevonden. Op diezelfde dag wordt de jonge AJ vermoord tijdens een hit en run-aanrijding. Er lijkt een connectie tussen beide zaken te bestaan, omdat AJ een papiertje met de naam van Charles Friedman in zijn hand had. De sporen lopen echter dood. Maanden verstrijken en het leven neemt weer zijn normale loop voor Karen en haar kinderen. Totdat zij bezoek krijgt van 2 mannen die op zoek zijn naar honderden miljoenen dollars die haar man in zijn zaak heeft verloren .. en met nee nemen ze geen genoegen. Karen gaat snuffelen en stuit op vreemde zaken: een bankkluis waarin geld is gestort nadat de explosie waarbij Charles omkwam had plaatsgevonden, een vals paspoort, nog een moord. Waar was Charles mee bezig? Met de hulp van politieman Ty Hauck, die indertijd onderzoek deed naar de dood van AJ, gaat Karen op zoek naar antwoorden, waarbij ze steeds dichter op de hielen worden gezeten door de mannen die op zoek zijn naar het vermiste geld   en naar Charles. Valse lading is een typisch product van deze tijd waarin de nieuwe thrillers je bijna elke maand om de oren vliegen: de verhaallijnen zijn niet al te ingewikkeld, er is sprake van een vrouw in nood en een redder uit de nood (liefst een (ex-)politieman), er zijn vaak kinderen bij betrokken en de scheidslijn tussen good guys en bad guys is helder. Hier is niets mis mee; ik lees deze boeken graag ter verstrooiing maar er blijft naderhand weinig van hangen. Dat zal met Valse lading ook zo zijn: op zich een prima boek, niet al te spannend, heel vlot geschreven. Door de korte hoofstukken die eindigen met korte cliffhangers blijf je doorlezen ondanks dat de personages niet echt uit de verf komen en er weinig diepgang en verrassende elementen in zitten. Ik ben toch wat teleurgesteld in het boek omdat ik van een co-auteur van James Patterson, met wie op de achterkant van het boek geschermd wordt, meer had verwacht: meer spanning, meer uitdieping van karakters en een sterker plot. Maar Valse lading kun je na lezing rustig vergeten."
"1","Dit is een heel intrigerend boek. Als lezer word je al “lekker” gemaakt m.b.t. het einde en dat is natuurlijk een goeie start.  Het hele verhaal draait om, ogenschijnlijk, drie personen Louise, David en Adele. In het begin denk je dat het om de gebruikelijke driehoeksverhouding gaat maar dat is absoluut te oppervlakkig gedacht.  Langzaam word je als lezer meegezogen in het verhaal waardoor je steeds meer gaat denken: “hoe gaat dit aflopen? De personages worden dusdanig beschreven dat je langzaamaan denkt te weten hoe ze in elkaar steken.  De schrijfster heeft een losse toegankelijke manier van schrijven. Het verhaal wordt beschreven in zowel het heden als in het verleden. Normaliter ben ik daar niet zo’n fan van maar binnen deze verhaallijn stoorde het me absoluut niet, het maakt het verhaal juist sterker.  Zijn er minpunten. Wat mij betreft eigenlijk twee. Persoonlijk vind ik het verhaal echt te lang. Het is een dik boek met een klein lettertype. Een paar keer had ik oké nu weet ik het wel terwijl ik het boek aan de andere kant ook moeilijk weg kon leggen. Als tweede puntje het licht bovennatuurlijke tintje. Dat laatste is strikt persoonlijk want ik kan me ook heel goed voorstellen dat andere lezers dit wel geweldig kunnen vinden.  En dan het veelbesproken einde. Hoewel niet nieuw, is het einde erg ingenieus bedacht. Ook erg knap van de schrijfster dat ze het boek zo heeft weten te schrijven dat je het einde niet ziet aankomen. Iedere lezer zal het einde anders beleven. Ik hield er een nare bijsmaak aan over en medelijden met diegene waar uiteindelijk het hele verhaal om draait. Dus de tekst op het boek klopt. Vertrouw het boek niet, vertrouw jezelf niet en vertrouw het verhaal niet want je komt bedrogen uit. Aanrader."
"0","Benauwend en beklemmend boek. Die oud-Hollandse spruitjesgeur die opstijgt uit het boek. Steeds 3x lezen wat die opa nu eigenlijk zegt in dat dialect. Derke dit, derke dat. Het kan mij niet bekoren."
"1","Zoals in de titel van deze recensie vermeldt, is het echt een boek om je zakdoeken boven te halen, en je tranen af te vegen. ZO MOOI!!! ook hoe het verhaal verteld wordt, en geschreven is. Echt prachtig. Er komen ook heel veel waargebeurde feiten van in de tweede wereldoorlog in, zoals de concentratiekampen, de holocaust, noem maar op. Verder heb ik er geen woorden voor !!! Dit is echt een must-read !!!!"
"0","Overlevers is het debuut van Chris Weitz. Begint er bij die naam al een belletje te rinkelen? Dat zou best kunnen, want Chris Weitz is een Oscar-genomineerde Amerikaanse filmproducer en regisseur. Hij is bekend van de films Twilight: New Moon, About a Boy en The Golden Compass. Overlevers is het eerste deel in The Young World-trilogie. Als lezer begin je soms aan een boek waarvan je na een paar pagina’s al weet dat het niets voor je is. Jammer genoeg was dat het geval bij Overlevers, een verhaal dat qua inhoud erg doet denken aan de Gone-serie van Michael Grant. Beide verhalen richten zich op een wereld die enkel nog bestaat uit tieners.    In de post-apocalyptische wereld van Overlevers heeft een onbekende ziekte een groot deel van de wereldpopulatie uitgeroeid. Enkel jongeren tussen de twaalf en achttien jaar zijn niet aangedaan door de ziekte. Er zit echter wel een addertje onder het gras: word je eenmaal achttien jaar, dan loop je toch nog de ziekte op.    Met een levensverwachting van achttien jaar is het niet moeilijk voor te stellen dat de tieners zich al snel tot geweld wenden. In New York, waar het verhaal zich afspeelt, verenigen de jongeren zich al snel in verschillende clans, waardoor de stad in een slagveld verandert door de zoektocht naar het meeste voedsel en de beste wapens. De tieners die op Washington Square Park wonen proberen zo vredig mogelijk te overleven, ondanks dat ze weten dat het nutteloos is en iedereen uiteindelijk zal sterven. Een groep uit deze clan besluit deze toekomst niet te accepteren en een oplossing te zoeken. In hun zoektocht naar een geneesmiddel voor de ziekte reist deze kleine groep door New York City, in de hoop de ziekte te omzeilen en de maatschappij weer op te bouwen.    Overlevers was op geen enkel vlak interessant of vermakelijk. Het is een verhaal dat erg op personages is gericht, waardoor het leesplezier afhangt van wat je van de personages vindt. Als lezer kom je namelijk in het hoofd van de twee hoofdpersonen van het boek terecht, Jefferson en Donna. Ze zijn beiden lid van de clan die op Washington Square Park woont en zijn deel van het groepje dat naar een oplossing gaat zoeken. De personages waren niet sympathiek en het was erg moeilijk om je met hun karakters te kunnen identificeren. Dit is een gemiste kans, omdat de ondersteunende personages wél leuk waren om over te lezen.    De post-apocalyptische wereld waarin Overlevers zich afspeelt is daarentegen wel interessant om over te lezen. Net zoals in het echte leven neigen mensen er altijd naar om zich in groepen te verbinden en in deze wereld gebeurt precies hetzelfde, alleen dan op veel grotere schaal. De jongeren verenigen zich in grote groepen en proberen op die manier te overleven. Toch vraagt het verhaal ook heel wat goedgelovigheid van de lezer. De ziekte kwam totaal ongeloofwaardig over en ook het doen en laten van de personages roept veel vraagtekens op.     Aan diehard fans van dystopische boeken is het boek echter zeker aan te raden: Overlevers heeft een interessante wereld en het was amusant om over de verschillende clans te lezen en hoe ze allemaal anders met deze nieuwe wereld omgaan. Jammer genoeg was dat het enige pluspunt aan het boek en is Overlevers een moeizaam boek om te lezen. Lezers die een onwijs gaaf boek zoeken en daar nog dagen over willen nadenken doen er goed aan dit boek over te slaan."
"1","Op het moment dat Kitty's huwelijk een dieptepunt doormaakt krijgt Kitty te horen dat ze de erfenis van haar overgrootvader ontvangt. Ze heeft nooit iets vernomen over deze man Dmitri en niemand van de naaste familieleden is nog in leven om ernaar te informeren. Hij heeft haar een blokhut aan een meer in Michigan nagelaten. Ze besluit om er naar toe te vliegen, enerzijds om afstand van haar man Tom te nemen en anderzijds om te ontdekken wat voor man Dmitri was. In twee verhaallijnen wordt het mysterie omtrent Dmitri ontrafelt. De verhaallijn van Dmitri begint in Rusland tijdens de 1e wereldoorlog en beschrijft vele historische gebeurtenissen zoals o.a. de Russische revolutie en de familie Romanov. De gebeurtenissen zijn deels gebaseerd op waarheid, deels op fictie. Fictie of niet, het wordt op een boeiende manier verteld. De andere verhaallijn betreft Kitty in het heden, die worstelt met haar gevoelens voor Tom. De verhalen wisselen elkaar af, wat een prettige manier van luisteren was. Het is een prachtige, historische liefdesroman, die van begin tot einde blijft boeien. Moeilijk om weg te leggen."
"0","Een aardig verhaal over Grace die de liefde van haar leven vindt als ze Jack ontmoet. Hij is ook nog eens dol op haar veel jongere zusje met downsyndroom. Haar zusje is heel belangrijk voor Grace temeer ook omdat de relatie met haar ouders een beetje vreemd is. Grace en Jack wonen in een prachtig huis met den enorm hen er omheen. Op het oog is alles perfect maar wat gebeurt er toch achter die voordeur? Eigenlijk gaat alles vanaf haar trouwdag helemaal anders dan ze gedacht had..... Vlot geschreven en daardoor makkelijk te lezen. Wel voorspelbaar en daardoor eigenlijk geen moment echt spannend."
"1","Mooi boek. Dit boek heb ik bijna in 1 keer uitgelezen. Echt een pageturner van begin tot eind. Ik ga snel de andere delen uit deze serie ook lezen...."
"0","Op dit boek had ik me zo verheugd... Ik hou namelijk echt wel van dit soort verhalen. Maar ik vind het verhaal ietwat ongeloofwaardig en net iets too much. Af en toe ook kinderlijk. Daarom vond ik het boek eigenlijk ook niet spannend..."
"1","Als fervente lezer keek ik jaarlijks uit naar de toekenning van de Nobelprijs literatuur. Keek ja, want de toekenning van deze voor mij belangrijke prijs aan Bob Dylan het afgelopen jaar trof me als een slag in mijn gezicht. Het gevolg was dat ik mij voor nam in de toekomst toch wat nuchterder te kijken naar al die toegekende prijzen en hun winnaars. Maar het bloed kruipt waar het niet gaan kan en dus volgde ik – weliswaar maar met een half oog- toch ook dit jaar de toekenning van deze prijs. De gelukkige was de Brits-Japanse schrijver Kazuo Ishiguro. Dat zei me niets. Toch even googlen naar wat hij geschreven had. Ah, daar had je hem weer die cover met dat meisje in het blauwe kleed. Hoeveel keren heb ik in boekhandels en bibliotheken dit boek niet in mijn handen gehad en toch weer niet mee naar huis genomen. Oh, en hij was ook de schrijver van het verfilmde boek ‘The remains of the day’. Er zat niets anders op, ik zou Kazuo Ishiguro gaan lezen, en kijken of hij voldeed aan mijn verwachtingen over wat een schrijver in petto moest hebben om een Nobelprijswinnaar waardig te zijn.  Neen, ik ben niet begonnen met het lezen van zijn met de Booker Prize bekroonde en verfilmde roman “De rest van de dag”. Ik begon met het boek dat ik al ontelbare keren in mijn handen had gehad: “Laat me nooit alleen”. Ik was verkocht. Snel daarna las ik “Toen wij wezen waren”. Ook weer een klasse roman. Nu wou ik toch wel eens weten of zijn meest bekende roman “De rest van de dag” de beide eerder genoemde romans nog kon overklassen?!  Het antwoord is zonder meer positief. Dit is literatuur zoals literatuur voor mij moet zijn. Aan de inhoud van het verhaal ga ik geen woorden vuil maken. Deze is genoegzaam gekend: “ Ouder wordende butler blikt terug op zijn leven in dienst van de hogere Engelse klasse”.  Wat als eerste opvalt als je een roman van Ishiguro begint te lezen is zijn ingetogen manier van schrijven. Zijn personages zijn steevast zorgelijke personen welke hun lot eerder gelaten aanvaarden. Ze nemen het leven heel ernstig, ze schieten te kort op het vlak van relativering. Zij lijken steeds te berusten in wat hen overkomt, ze zijn toegewijde plichtsbewuste personen.  Specifiek voor zijn roman “De rest van de dag” is het taalgebruik. Het statige, het onderdanige, het waardige wat je toeschrijft aan een butler blijkt uit elk woord, uit elke zin. De taal zorgt dat je je als lezer waant in de jaren dertig en veertig in Groot-Brittannië. Je gaat op in de sfeer, de etiquette die bij deze tijdsgeest horen. Je doorkruist het huis samen met zijn bewoners. Je ziet de eetkamer, de tuin, de slaapvertrekken van de bediendes werkelijk voor je. Je ontvangt samen met de Butler de gasten. Je laat je meevoeren met wat niet uitgesproken is, je geniet van het suggestieve dat de taal bij je oproept. Want de taal geeft de emotie van de hoofdpersonages op een prachtige manier weer. Een verdienste die we in de eerste plaats mogen toeschrijven aan de vertaler Bartho Kriek. Om het in het hedendaagse taalgebruik te benoemen, hij leverde puik werk."
"0","De Oxymoron theorie kent als hoofdpersoon Pieter De Klerk. De naam Pieter is dan ook de enige overeenkomst met andere boeken van de schrijver. De titel van dit boek, de Oxymorontheorie verwijst naar het stijlfiguur oxymoron. Dit is een soort paradox. Een paradox bevat een schijnbare tegenspraak die bij nadere beschouwing blijkt te kloppen; bij een oxymoron blijft de spanning van het betekenisverschil echter in stand. In dit boek komt de oxymorontheorie tot uiting op pagina 287.  Het verhaal begint met Johannes, die een biografie schrijft over zijn beste vriend Pieter en diens experiment. Pieter is een bewust werkloze die wil dat God aan hem bewijst dat hij bestaat. Om te zorgen dat hij een eventueel teken van God niet mist wil hij niet afgeleid worden van de vraag wat de zin is van het bestaan. Daarom besluit hij bewust niet mee te doen aan de maatschappij. Hij wil niet werken, geen waarde hechten aan geld, status en andere maatschappelijke maatstaven. Hij wil met andere woorden verlicht raken en heeft daartoe tal van boeken gelezen die hem daarbij moeten helpen. Hij brengt zijn tijd verder door met het drinken van grote hoeveelheden alcohol, masturbatie en het houden van ellenlange filosofische monologen.  Op een gegeven moment wordt Pieter benaderd door Allcorp. Ze beiden hem een baan aan waar hij zogenaamd niets voor hoeft te doen. Ondanks Pieters principes zwicht hij voor het geld en voor de andere perverse verleidingen. Hij maakt zichzelf wijs dat zijn experiment niet ten koste zal gaan van zijn deelname aan de bezigheden van Allcorp. Ondertussen wordt hij verliefd en verandert hij van mening over zijn eigen levensfilosofie. Af en toe krijgt hij een beetje zelfinzicht over zijn eigen levens motieven. Tegelijkertijd wordt langzamerhand duidelijk waar Allcorp nu eigenlijk voor staat.  Als lezer is het lastig om het filosofische dronkenmansgebral van Pieter te doorgronden. In het begin wekte Pieter met zijn alcoholgebruik, zijn monologen en zijn minachting voor de maatschappij voornamelijk irritatie bij mij op. Later verandert dat omdat Pieter voornamelijk een wat viezig, zielig en angstig mannetje blijkt. Hij lijkt zijn angsten om niet mee te kunnen in deze maatschappij, en zijn voortdurende twijfel en luiheid te verbloemen met filosofische theorieën en te verzuipen met alcohol. Verder uit hij zich door zich te verzetten tegen de maatschappij. Gelukkig zijn er dan af en toe momenten dat hij ook ziet dat hij ervoor gekozen heeft om niet te leven en om niet te genieten. En ziet hij dat anderen die wel meedraaien in de maatschappij in ieder geval de moed hadden om te genieten van hun tijd op aarde ondanks hun besef van de leegheid van het bestaan. Deze momenten zijn helaas schaars. Zo snel komt men inderdaad niet af van een levenslange programmering.  Hoewel het taalgebruik van Pieter Aspe van een zekere schoonheid getuigt, stuiten zijn perverse ranzige en gewelddadige scenes mij tegen de borst. Ik zie ook niet in hoe deze scenes functioneel zijn voor het verhaal. En als het moet getuigen van de schoonheid waar volgens de achterflap Pieter van zou houden dan slaat het boek de plank helemaal mis. De zogenaamde schoonheid waar Pieter voor lijkt te vallen hebben meer te maken met aanzien, erkenning, macht en seks.  Het verhaal zelf is ook totaal niet spannend. Het verhaal draait iedere keer weer een andere kant op en de logica ervan is niet echt te volgen. Het is geen harmonisch geheel. Op pagina 103 staat de volgende zin: “Iedere schijnwereld bevat een nieuwe waarheid en iedere waarheid geeft toegang tot een andere schijnwereld.” En dat is een goede samenvatting over het verloop van het verhaal. Als het dan nu ook nog maar interessant geweest was."
"1","Aangetast is het 1ste deel in de reeks Dossier Metselaer. Het boek is opgebouwd uit 4 delen: oorzaak, bijzaak, noodzaak en hoofdzaak. In het 1ste deel moest ik wat wennen aan het verband tussen de personages. De hoofdstukken zijn soms bijzonder kort, heden en verleden wisselen elkaar vlug af en zeker in het begin was dit niet altijd makkelijk te volgen. Uiteindelijk leest het volledige verhaal heel vlot en het plot is verrassend. Het laatste hoofdstuk geeft onmiddellijk zin om het volgende deel in de reeks te lezen!"
"0","Zuur vlees. Romandebuut van Maurice Kummer. Volgens de omslag gaat het om een literaire thriller, maar literair kun je gerust met een flinke korrel zout nemen. Thriller? Mwa, enige spanning biedt het boek niet, dus om dan van een thriller te spreken? Wat een tegenvaller!  Zuur vlees gaat over een echtpaar dat een slagerij in een Limburgs dorpje heeft. Sidder, huiver en ril... In hun huwelijk is de sleet gekomen. Frustraties van echtelieden, miscommunicatie, derden die de boel op de spits drijven. Ach, niks meer dan een alledaags tafereeltje in vele Hollandse huiskamers.  Wellicht typerend is dat de echtgenote van de schrijver als enige (o.a. op deze site, M. Klabers) laaiend enthousiast is over het boek. Van je fans moet je het hebben en dat is in het geval van Kummer letterlijk en figuurlijk het geval. Veel fans zullen er echter niet volgen. En dat is maar goed ook!  Een slecht boek is Zuur vlees niet. Het heeft een mooie kaft en is dik genoeg voor een kwartiertje plezier in de open haard."
"1","De Beer en de Nachtegaal is als een Russisch sprookje: mysterieus, wreed en betoverend mooi. Prachtig ook hoe de auteur verschillende folkloristische verhalen verweven heeft in het verhaal. Doet verlangen naar haar volgende boek."
"0","Kan alleen maar eens zijn met het grootste deel van de recensies hieronder. Dit is geen triller ik heb me er door gebeten (alhoewel de schrijfstijl prima is) alleen omdat ik in een recensie las dat de laatste 100 pagina's in een adem uitgelezen waren. Helaas die mening kan ik ook niet delen. Links laten liggen dit boek"
"1","Dit is voor mij het beste boek aller tijden.Ik kreeg het als tienjarig meisje van mijn moeder, toen mijn vader net was overleden. Het heeft me erg geholpen in een moeilijke tijd. Het gaat over de dood, maar eigenlijk is het een spannende avonturenroman. En zo ontroerend. We zijn inmiddels veertig jaar verder. Ik pak het boek nog af en toe uit de kast. Het grijpt me nog steeds erg aan. Zieke Kruimel op zijn bedbank, die zijn broer en held Jonathan verliest. En dan het sprookjesachtig hiernamaals, waar ze herenigd worden. Kippenvel."
